---
title: 穷通宝鉴
author: admin
type: post
date: 2021-01-28T14:25:55+00:00
url: /52.html
categories:
  - 玄学

---
1 穷通宝鉴  
2 五行总论  
3 五行者，本乎天地之间而不穷者也，故谓之行。  
4 北方阴极而生寒，寒生水。南方阳极而生热，热生火。东方阳散以泄而生风，风生木。西方阴止以收而生燥，燥生金。中央阴阳交而生温，温生土。其相生也所以相维，其相克也所以相制，此之谓有伦。  
5 火为太阳，性炎上。水为太阴，性润下。木为少阳，性腾上而无所止。金为少阴，性沉下而有所止。土无常性，视四时所乘，欲使相济得所，勿令太过弗及。  
6 夫五行之性，各致其用。水者其性智，火者其性礼，木其性仁，金其性义，惟土主信，重宽厚博，无所不容：以之水，即水附之而行；以之木，则木托之而生；金不得土，则无自出；火不得土，则无自归。必损实以为通，致虚以为明，故五行皆赖土也。  
7 推其形色，则水黑、火赤、木青、土黄，此正色也。及其变易，则不然。常以生旺从正色，死绝从母色，成形冠带从妻色，病败从鬼色，旺墓从子色。  
8 其数则水一、火二、木三、金四、土五。 生旺加倍，死绝减半。  
9 以义推之，夫万物负阴而抱阳，冲气以和。过与不及，皆为乖道。故高者抑之使平，下者举之使崇，或益其不及，或损其太过。所以贵在折衷，归于中道，使无有馀不足之累，即才官印食贵人驿马之微意也。行运亦如之，识其微意，则于命理之说，思过半矣。  
10 论木  
11 木性腾上而无所止，气重则欲金任使，有金则有惟高惟敛之德。仍爱土重，则根蟠深固，土少则有枝茂根危之患。木赖水生，少则滋润，多则漂流。甲戌、乙亥、木之源。甲寅、乙卯、木之乡。甲辰、乙巳、木之生。皆活木也。甲申、乙酉、木受克。甲午、乙未、木自死。甲子、乙丑、金克木。皆死木也。生木得火而秀，丙丁相同。死木得金而造，庚辛必利。生木见金自伤，死木得火自焚，无风自止，其势乱也。遇水返化其源，其势尽也。金木相等，格谓斫轮。若向秋生，反为伤斧，是秋生忌金重也。  
12 木生于春，馀寒犹存。喜火温暖，则无盘屈之患。藉水资扶，而有舒畅之美。春初不宜水盛，阴浓则根损枝枯。春木阳气烦燥，无水则叶槁根枯。是以水火二物，既济方佳。土多而损力，土薄则财丰。忌逢金重伤残克伐，一生不闲。设使木旺，得金则良，终生获福。  
13 夏月之木，根乾叶燥，盘而且直，屈而能伸。欲得水盛而成滋润之力，诚不可少。切忌火旺而招焚化之忧，故以为凶。土宜在薄，不可厚重，厚则反为灾咎。恶金在多，不可欠缺，缺则不能琢削。重重见木，徒以成林，叠叠逢华，终无结果。  
14 秋月之木，气渐凄凉，形渐凋败。初秋之时，火气未除，尤喜水土以相滋。中秋之令，果以成实，欲得刚金而修削。霜降后不宜水盛，水盛则木漂。寒露节又喜火炎，火炎则木实。木多有多材之美，土厚无自任之能。  
15 冬月之木，盘屈在地，欲土多而培养。恶水盛而忘形。金总多不能克伐。火重见温暖有功。归根复命之时。木病安能辅助，须忌死绝之地，只宜生旺之方。  
16 三春甲木总论  
17 春月之木，渐有生长之象。初春犹有馀寒，当以火温暖，则有舒畅之美，水多变克，有损精神。重见生旺，必用庚金斫凿，可成楝梁。春末阳壮水渴，藉水资扶，则花繁叶茂。初春无火，增之以水，则阴浓气弱，根损枝枯，不能华秀。春末失水，增之以火，则阳气太盛，燥渴相加，枝枯叶乾，亦不华秀。是以水火二物，要得时相济为美。  
18 三春甲木  
19 正月甲木，初春尚有馀寒，得丙癸逢，富贵双全。癸藏丙透，名寒木向阳，主大富贵。倘风水不及，亦不失儒林俊秀。如无丙癸，平常人也。  
20 正二月甲木，素无取从才从杀从化之理。或一派庚辛，主一生劳苦，克子刑妻，再支会金局，非贫即夭。如无丙丁，一派壬癸，又无戊己制之，名水泛木浮，死无棺椁。如一派戊己，支会金局，为财多身弱，富屋贫人，终生劳苦，妻晚子迟。或无庚金，有丁透，亦属文星，为木火通明之象，又名伤官生财格，主聪明雅秀。一见癸水伤丁，但作厚道迂儒。或柱中多癸，滋助木神，伤灭丁火，其人奸雄枭险，曹操之徒，言清行浊，笑里藏刀。  
21 若庚申、戊寅、甲寅、丙寅。一行金水运，发进士。或甲午日庚午时，此人必贵。但要好运相催，不宜制了庚丁。  
22 或支成金局，多透庚辛，此又不吉，号曰木被金伤，若无丙丁破金，必主残疾。或支成火局，泄露太过，定主愚懦，常有啾唧灾病缠身，终有暗疾。支成木局，得庚为贵，无庚必凶，若非僧道，男主鳏孤，女主寡独。支成水局，戊透为贵，如无戊制，不但贫贱，且死无棺木。故书曰：甲木若无根，全赖申子辰，干得才杀透，平步上青云。  
23 凡三春甲木，用庚者，土为妻，金为子。用丁者，木为妻，火为子。  
24 总之正二月甲木，有庚戊者上命。如有丁透，大富大贵之命也。  
25 二月甲木，庚金得所，名阳刃驾杀，可云小贵，异途显达，或主武职，但要财资之。柱中逢才，英雄独压万人。若见癸水，困了才杀，主为光棍，重刃必定遭凶。性情凶暴。书曰：木旺宜火之光辉，秋闱可试。木向春生，处世安然有寿。日主无依，却喜运行才地。  
26 三月甲木，木气相竭。先取庚金，次用壬水。庚壬两透，一榜堪图。但要运用相生，风水阴德，方许富贵。  
27 或见一二庚金，独取壬水。壬透清秀之人，才学必富。  
28 或天乾透出二丙，庚藏支下，此钝斧无钢，富贵难求。若有壬癸破火，堪作秀才。  
29 或柱中全无一水，戊己透干，支成土局，又作弃命从才，因人而致富贵，妻子有能。  
30 或见戊己，及比劫多者，名为杂气夺才，此人劳碌到老，无驭内之权。女命合此，女掌男权，贤能内助，若比劫重见，淫恶不堪。  
31 或支成金局，方可用丁，不然，三月无用丁之法。惟有先庚后壬取用。  
32 书曰：甲乙生寅卯，庚辛干上逢，离南推富贵，坎地却为凶。  
33 三夏甲木  
34 四月甲木退气，丙火司权，先癸后丁。  
35 庚金太多，甲反受病。若得壬水，方配得中和，此人性好清高，假装富贵。即荫袭显达，终日好作祸乱，善辨巧谈，喜作诗文。此理最验。  
36 如一庚二丙，稍有富贵。金多火多，又为下格。  
37 或癸丁与庚齐透天干，此命可言科甲，即风水浅薄，亦有选拔之才。癸水不出，虽有庚金丁火，不过富中取贵异途官职而已。壬透可云一富，若全无点水，又无庚金丁火，一派丙戊，此无用之人也。  
38 五六月甲木，木性虚焦，一理共推。五月先癸后丁庚金次之。六月三伏生寒，丁火退气。先丁后庚，无癸亦可。或五月乏癸，用丁亦可，要运行北地为隹。  
39 总之五六月用丁火，虽运行北地，不致于死。却不利运行火地，号曰木化成灰必死。行西程又不吉，号曰伤官遇杀，不测灾来，惟东方则吉，北方次之。此五六月用丁之说也。  
40 凡用神太多，不宜克制，须泄之为妙。  
41 五六月甲木，木盛先庚，庚盛先丁。五月癸庚两透，为上上之格。六月庚丁两透，亦为上上之格。用神既透，木火通明，自然大富大贵。或丁火太多，癸水亦多，反作平人。  
42 若柱中多金，名曰杀重身轻，先富后贫，运不相扶，非贫即夭。或庚多，有一二丙丁制伏，又有壬癸透干，泄金之气，此又为先贫后富。  
43 或满柱丙火，又加丁火，不见官杀，谓之伤官伤尽最为奇，反成清贵，定主才学过人，科甲有望，但岁运不宜见水。若柱中有壬水，运又逢水，必贫夭死。  
44 但凡木火伤官者，聪明智巧，却是人同心异，多见多疑，虽不生事害人，每抱忌妒之想，女命一理同推。  
45 或四柱多土，乾上有乙木，切勿作弃命从才。  
46 时月两透己土，名二土争合，男主奔流，女主淫贱。见二甲则不争矣，亦属平庸之辈。或四柱有辰，干见二己二甲，此人名利双全，大富大贵。  
47 若在六月，见辰支，名为逢时化合格。以癸水为妻，丁火为子。若二己一甲争合。取支中比劫为用。以甲为用者，壬癸为妻，甲乙为子。其馀用庚者，土妻金子。用丁者，木妻火子。女命以妻作夫，用作子。十干皆同。  
48 或是己土，不见戊土，乃为假从，其人一生缩首，反畏妻子。若无印绶，一生贫苦。六月尤可，五月决不可。  
49 三秋甲木总论  
50 三秋甲木，木性枯槁，金土乘旺，先丁后庚，丁庚两全，将甲造为画戟，七月甲堪为戟，非丁火不能造庚，非庚不能造甲，丁庚两透，科甲定然。庚禄居申，杀印相生，运行金水，身伴明君。或庚透无丁，一富而已，主为人操心太重，不能坐享。或丁透庚藏，亦主青衿小富。或庚多无丁，残疾之人若为僧道，灾厄可免。  
51 或四柱庚旺，支内水多，不作弃命从杀。见土多可作从才而看。  
52 庚多无癸，而壬水多，戊己亦多，此则专用一点丁火，方可制金以养群土，此命大富。丁藏富小，不显。丁露定作富豪。得二丁，不坐死绝，必然富贵双全，即风水不及，亦可富中取贵，纳粟奏名。  
53 或癸叠叠制伏丁火，虽满腹文章，终难显达。得运行火土，破癸，略可假就功名，岁运皆背，刀笔之徒。  
54 支成水局，戊己透干，制去癸水，存其丁火又可云科甲，但此等命，主为人心奸巧诈，好讼争非，因贪致祸。奸险之徒，决非安份之人也。  
55 三秋甲木  
56 七月甲木，丁火为尊，庚金次之，庚金不可少。火隔水不能熔金，故丁火熔金，必赖甲木引助，方成洪炉。若有癸水阻隔，便灭丁火，壬水无碍，且能合丁，但须见戊土，方可制水存火。  
57 八月甲木，木囚金旺。丁火为先，次用丙火，庚金再次。  
58 一丁一庚，科甲定显。癸水一透，科甲不全。  
59 丙庚两透，富大贵小。丙丁全无，僧道之命。  
60 丙透无癸，富贵双全。有癸制丙，寻常之人。  
61 支成火局，可许假贵，戊己一透，可作富翁。  
62 或支成金局，乾露庚金，为木被金伤，必主残疾，得丙丁破金，亦主老来暗疾。  
63 或支成木局，乾透比劫，反取庚金为先，次用丁火。  
64 九月甲木，木星凋零，独爱丁火，壬癸滋扶，丁壬癸透，戊己亦透，此命配得中和，可许一榜。庚金得所，科甲定然。  
65 或见一二比肩，无庚金制之，平常人也。倘运不得用，贫无立锥。一命，甲辰、甲戌、甲辰、甲戌、身伴明君，富贵寿考，此为天元一气，又名一才一用。遇比用才，专取季土。或见庚丙，可许入泮，白手成家。用火者，木妻火子，子肖妻贤。  
66 或四柱木多，用丙用丁，皆不足异，端用庚金为妙。凡四季甲木，总不外乎庚金。譬如木为犁，能疏季土，非庚金为犁嘴，安能疏土虽用丙丁，癸庚决不可少也。九月却不取土妻庚子，当取水妻木子。  
67 凡甲木，多见戊己，定作弃命从才而看。从才格，取火妻土子。  
68 或见一派丙丁伤金，不过假道斯文，有壬癸破了丙丁，技艺之流。无壬癸破火，支又成火局，乃为枯朽之木，有庚亦何能为力，定作孤贫下贱之辈，男女一理。  
69 或有假伤官，得地逢生，此正合甲乙秋生贵元武之说，用水制伤官者，以金为妻，水为子。  
70 或丁戊俱多，总不见水，又为伤官生财格，亦可云富贵，此格取火为妻，土为子。  
71 凡甲多庚透，大贵。庚藏，小贵。若柱中多庚，则又以丁为奇，富贵人也。如庚申年、丙戌月、甲申日、壬申时，此主功名显达，有文学。若无庚丙年月，又无火星出乾，虽曰好学，终困名场。  
72 九月甲木，端用丁癸，见戊透必贵。如戊戌、壬戌、甲子、甲申，支成水局，乾有壬水，正合贵元武之说。配得中和，一榜之命，家计丰足。但庚丁未透出乾，不能馆选。  
73 甲乙比肩，又逢比劫运，主兄弟劫财争讼，刑妻损子。甲乙生正二月，无制无泄，主长发师姑。  
74 三冬甲木  
75 十月甲木，庚丁为要，丙火次之。忌壬水泛身，须戊土制之。  
76 若庚丁两透，又加戊出乾，名曰去浊留清，富贵之极，即乏丁火，亦稍有富贵。或甲多制戊，庚金无根，平常人也。庚戊若透，虽出比劫，必定富而寿。  
77 或多比劫，只一庚出乾，坐禄逢生乃为舍丁从庚，略富贵。或支见申亥，戊己得所，以救庚丁，可许科甲。若单己透，其力弱小，不过贡监而已。  
78 用庚，土妻金子。用丁，木妻火子。  
79 十一月甲木，木性生寒，丁先庚后，丙火佐之。癸水司权，为火金之病。庚丁两透，支见巳寅，科甲有准，风水不及，选拔有之。若癸透伤丁。无戊己辅救，残疾之人。或壬水重出，丁火全无者，庸人也，得丙方妙。  
80 或支成水局，加以壬透，名为水泛木浮，死无棺木。  
81 总之十一月甲木，为寒枝，不比春木清茂，端取庚丁。透壬无丙，不过刀笔异途，武职有验。  
82 用庚，土妻金子。用火，木妻火子。  
83 十二月甲木，天寒气冻，木性极寒，无生发之象，先用庚劈甲，方引丁火始得木火有通明之象，故丁次之。  
84 庚丁两透，科甲恩封。庚透丁藏，小贵。丁透庚藏，小富贵。无庚者，贫贱。无丁者，寒儒。或有丁透重重，亦是富贵中人，但须比肩，能发丁之焰，自有德业才能。如无比肩，寻常之士，稍有衣食而已。或支多见水，即有比肩，亦属平常。  
85 总之腊月甲木，虽有庚金，丁不可少。乏庚略可，乏丁无用。经云：甲木无根，男女夭寿。  
86 三春乙木总论  
87 三春乙木，为芝兰蒿草之物，丙癸不可离也，春乙见丙，卉木向阳，万象回春，须癸滋养根基。丙癸齐透天干，无化合制克，自然登科及第，故书云：乙木根荄种得深，只须阳地不宜阴，漂浮只怕多逢水，克制何须苦用金。  
88 三春乙木  
89 正月乙木，必须用丙，因天气尤有馀寒，非丙不暖，虽有癸水，恐凝寒气，故以丙火为先，癸水次之。  
90 丙癸两透，科甲定然，或有丙无癸门户阐扬。或丙多乏癸，名曰春旱。独阳不长，浊富之人。或丙少癸多，又为困丙，终为寒士。或癸己多见，为湿土之木皆下格。  
91 用丙者，木妻火子。用癸水见火多者，金妻水子。  
92 二月乙木，阳气渐升，木不寒矣，以丙为君，癸为臣，丙癸两透，不透庚金，大富大贵。  
93 或天乾透庚，支下无辰，不能化金，得癸透养木亦为贵，若见水库，则为假化，平常人也。  
94 二月乙木，端用丙癸，或支成木局，有癸透乃作贵命，更得丙泄木气，上上之命，但须透癸。或水多困丙，多戊化癸，皆下格。  
95 用丙者，木妻、火子。用癸者，金妻、水子。  
96 亥卯未逢于甲乙，富贵无疑。木全寅卯辰方，功名有准。活木忌埋根之铁，支下有庚辛，戕贼其根，木则朽矣。  
97 三月乙木，阳气愈炽，先癸后丙。  
98 癸丙两透，不见己庚，玉堂之客。见己庚者，平常之人。或一乙逢庚，不见己者，亦主小富贵，但不显达。或多水见己，只恐高才不第。见戊堪发异途。或庚己混杂，丙癸全，则为下格。  
99 或见水局，丙戊高透，亦主科甲。或柱中全无丙戊，支合水局，此离乡之命。  
100 或见一派癸水，又有辛金，则作旺看。得一戊己制癸，亦可云小富贵。若一派壬水，不特贫贱，而且夭折。有一戊己，方云有寿，但终为技术之人。  
101 又或庚辰时月，名二庚争合，乃贫贱之辈。如年乾见丁破庚，可云从化，亦不失武职之权。  
102 用癸者，金妻水子。癸多用丙者，木妻火子。  
103 三夏乙木总论  
104 三夏乙木，木性枯焦。四月专尚癸水。五六月先丙后癸，夏至前仍用癸水。先得丙透，支下又有丙火，名曰木秀火明。得一癸透，科甲中人。或透二丙一癸，可许采芹。  
105 或一派癸水，有丁无丙，平常之人。或一癸透干，异途显宦，难由科甲。癸居子辰，异路小职。或丙藏支下，癸透年乾，己出月上，虽非科甲，异路功名。又或重重癸水，或支藏癸水，由行伍出身得功名。  
106 三夏乙木  
107 四月乙木，自有丙火，端取癸水为尊。四月乙木专用癸水，丙火酌用，虽以庚辛佐癸，须辛透为清。癸透、庚辛又透，科甲定然，独一点癸水、无金，是水无根，虽出天干，不过秀才小富，须要大运相扶。或土多困癸，贫贱之人。丙戊太多，支成火局，瞽目之流。  
108 用癸者，金妻水子。  
109 乙逢双女木伤残，若见辛金寿必难，不得丙丁来制伏，岂知安乐不久长。  
110 五月乙木，丁火司权，禾稼俱旱。上半月属阳，仍用癸水。下半月属阴，三伏生寒，丙癸齐用。柱多金水，丙火为先，馀皆用癸水为先。  
111 乙木重逢火位，名为气散之文，支成火局，泄乙精神，须用癸滋。癸透有根，富贵双全。或庚辛年上，癸透时干，定许科甲，无癸者常人。  
112 若见丙透，支成火局，阳焦木性，此人残疾，无癸必夭，见壬可解。或火土太多，其人愚贱，或为僧道门下闲人。  
113 六月乙木，木性且寒，柱多金水，丙火为尊。支成水局，乙得无伤。癸水透干，大富大贵。无癸定作常人，运不行北，困苦一生。  
114 凡五六月乙木，气退枯焦，用癸水切忌戊己杂乱，则为下格。或甲木高透，制伏土神名为去浊留清，可许俊秀。土多乏甲秀气脱空，庸人而已。  
115 或丙癸两透，加以甲透制戊，选拔定然。若不见丙癸，只有丁火，亦属常人，有壬、可充衣食。  
116 或柱中无水，又无比劫出乾，乃为弃命从才，富大贵小，能招贤德之妻。从才格以火为妻，土为子。  
117 或一派戊土出乾，不见比肩，名为才多身弱，终为富屋贫人。  
118 或丙辛化水，嫖赌破家，终非承受之儿。  
119 或一派乙木，不见丙癸，名为乱臣无主劳碌奔波，又加支多辛金，僧道之辈。  
120 或一派甲木，无癸无丙，又无庚金，此人一生虚浮，总不诚实。有庚制甲，乃有谋之人，但嗜酒贪花，多欲败德，不修品行，男女一理。  
121 总之夏月之乙木，端用癸水，丙火酌用，庚辛次之。  
122 三秋乙木  
123 三秋乙木，金神司令，先丙后癸，惟九月端用癸水，恐丙暖戊土为病也。  
124 七月乙木，庚金乘令，庚虽输情于乙妹，怎奈干乙难合支金。柱见庚多，乙难受载。或丙透干，又加巳出埋金，此格可云科甲。有己透、加丙，亦是上命。七月喜己土为用，或不见丙癸。己土必不可少，此则以火为妻，土为子。  
125 或癸透、丙藏、庚少，此不用己，可许贡拔。无丙、有癸透者，不失刀笔门户。有支下庚多，癸又藏者，无丙己二神，平常人物。  
126 或生辰时，此为从化，反主富贵。凡化合格皆以所生之神为用。化金者，戊为用神，特忌丙丁煆炼破格。从化者以火为妻，土为子。其馀以金为妻。妻必贤美。以水为子，子必克肖，但忌刑冲。凡命皆然，不特此也。  
127 秋乙逢金，非贫即夭。秋生乙木忌根枯，根既枯槁，贫苦到老。  
128 八月乙木，芝兰禾稼均退。以丹桂为乙木。在白露之后，桂蕊未开，端用癸水以滋桂萼。若秋分后，桂花已开，却喜向阳，又宜用丙，癸水次之，丙癸两透，科甲名臣。  
129 或支成金局，宜暗藏丁，无丁制金，恐木被金伤。若无水火，此人劳碌。或得癸水，为子得母，其人一生丰盈。或丙癸两透，戊土杂出，亦主异路功名。  
130 生秋分后，有丙无癸，亦略富贵。若有癸无丙，名利虚花。若四柱不见丙癸，下格。  
131 或癸在年（月）干，丙透时干，名为木火文星，定主上达。生于秋分后方佳。或生上半月无癸，姑用壬水，不然，枯木无用，必作贫人。又四柱多见戊己，下格。  
132 用癸者，金妻、水子。用丙者，木妻、火子。用壬者，金妻水子。  
133 甲乙遇强金，魂归西土，青龙逢兑旺，且贫且贱。  
134 乙木生居酉，莫逢巳酉丑，富贵坎离宫，贫穷申酉守。木逢金旺巳伤，再遇金乡，岂不损寿。  
135 九月乙木，根枯叶落，必赖癸水滋养。如见甲申时，名为藤萝系甲，可秋可冬。若见癸水，又遇辛金发水之源，定主科甲。或有癸无辛，常人。有辛无癸，贫贱。或四柱壬多，水难生乙，亦是寻常之辈。  
136 或支多戊土，又逢天干，作从才看，无比劫方妙，一逢比劫，富屋贫人。  
137 用癸者，金妻、水子。但子女艰难，季土克制故也。  
138 三冬乙木  
139 十月乙木，木不受气，而壬水司令，取丙为用，戊土次之。丙戊两透，科甲定然。有丙无戊，虽不科甲，亦入儒林。支多丙火，运入火乡，亦主显达。  
140 或水多无戊，乙性漂浮，流荡之徒。若不见丙巳，妻子难全，或一点壬水，即多见戊土，亦为不妙，得甲制戊，可许能干，但为人好生祸乱，构讼生非，男女一理。支成木局，时值小阳，此又如春木同旺，若有癸出，须取戊为尊，加以丙透，科甲之人。若无丙戊二字，自成自败，终非承受之辈。  
141 十一月乙木，花木寒冻，一阳来复，喜用丙火解冻，则花木有向阳之意，不宜用癸以冻花木，故端用丙火。  
142 有一二点丙火出乾，无癸制者，可许科甲。即丙藏支内，亦有选拔恩封，得此不贵，必因风水薄。或壬癸出乾，有戊制，可作能人，即丙在支内，亦是俊秀。若壬透无戊，贫贱之人。  
143 支成水局，乾透壬癸，丙丁全无，虽有戊制，贫乏到老，运至南方，稍有衣食。丁火有亦如无，丁乃灯烛之火，岂能解严寒之冻。设无丙丁，戊土多见，金水奔流，下贱。或有戊己无火，亦属常人，但不至下贱。或一派丁火，大奸大诈之徒。如无甲引丁，孤鳏到老。丁火见甲，必主麟趾振振，芝兰绕膝。  
144 或成水局，壬癸两透，则木浮矣，不特贫贱，而且夭折，得一戊救方可。  
145 冬月之木，虽取戊制水，不可作用，端取丙火则可。用火者，木妻、火子。用土者，火妻、土子。  
146 乙木生于冬至之后，坐下木局，得丙透乾者，富贵之造。即丁出乾，亦有衣禄，须忌癸制丁。乙木生于冬月，己土透干，又有丙透，大富贵之造。  
147 十一月乙木，木寒宜丙，有寒谷回春之象，得一丙透，无癸出破格，不特科甲，定主名臣显宦。丙火藏支，食饩而已。干支无丙，一介寒儒。  
148 或四柱多己，不逢比劫，乃为从才，富比王侯，若见比劫，贫无立锥。虽或一派戊己，见甲颇有衣禄。端以丙火为用，方妙。  
149 论丙火  
150 三春丙火：  
151 三春丙火，秉象至威，阳回大地，侮雪欺霜，端用壬水，为扶阳，名曰天和地润，既济功成，正月用壬，庚辛为佐，二月端用壬水，三月土重晦光，取甲佐之为妙。  
152 癸丙春生，不晴不雨之天，丙日春生，时月出癸，云雾迷蒙，不显不达，非若水辅丙也。  
153 正月丙火：  
154 正月丙火，三阳开泰，火气渐炎，取壬为尊，庚金佐之，壬庚两透，科甲定然，即壬透庚藏，亦有异途显达。  
155 若一庚高透，支藏一二丙火，纳粟奏名，主为人慷慨英雄，有才迈众。  
156 或一派庚辛混杂，常人，得时月两透庚金、无辛者，定主清贵，或辛年辛时，名为贪合，酒也之徒，女命一理。  
157 或丙少壬多，而无戊制，名杀重身轻，斯人篌里藏刀，寻非痞棍，或见一戊制壬，反成富贵，宜见一二比肩方妙。  
158 或一片戊土，甲不出乾，终非大器，且恐孤贫，正月之丙，忌戊晦光，或支成火局，端取壬水为贵，无壬、癸亦姑用，若壬癸俱无，取戊以泄火气，但属平人。  
159 或支成火局，吊作炎上而推，但不逢时耳，若不见东南岁运，反致孤贫。  
160 或四柱有甲木，得康金暗制，可作秀才。  
161 无壬用癸者，略富贵，且官杀亦要旺有限，丙火无壬，多主贫贼，屡徵屡验。或火多无水，一至水必死。不然，定有灾咎，惟五月丙火，合炎上格，则不喜水破格、用癸无根，定主日疾。  
162 用壬者，金妻水子。用庚者，土妻金子。  
163 时日月年  
164 庚丙庚丙  
165 寅午寅午  
166 两间不杂，按察 时日月年  
167 壬丙戊庚  
168 辰寅寅寅  
169 庚壬两透，词林 时日月年  
170 丁丙庚辛  
171 酉子寅亥  
172 状元 时日月年  
173 戊丙壬丁  
174 戌子寅酉  
175 二月丙火：  
176 二月丙火，阳气舒升，端用壬水，壬透天干，不见丁化，加以庚辛已亦透，壬水有根，定主科甲。  
177 或无壬水，己土姑用，主有才学，虽不能成名，必衣食充足。  
178 或一派壬水，见一戊制，虽不科甲，亦有恩庇。或无戊透，则有辰戌丑未之戊，但辰宫癸水，贪合成火，不能制壬，此平常衣禄。若支下全无一戊，此系奔流之人，加以金多生水，下贱之命。  
179 或一派戊土，亦用壬水，运喜行木，见土不祥，行火亦不利。  
180 或丙子日辛卯时，乃从化格，但不逢时贪才坏印，难招祖业。若得一二重丁火破辛，壬水得位，亦主富贵，虽不科甲，亦有异途，名传郡邑。合此格，主妻妾多子。或月时见二辛卯，日乃丙子，名为争合，年不透丁制辛，此人昏酒色，年透丁火，反吉。或支成木局，反因奸得才，因酒得名。  
181 凡用壬者，金妻水子。  
182 时日月年  
183 己丙己乙  
184 亥申卯亥 时日月年  
185 己丙丁己  
186 亥申卯亥  
187 三月丙火：  
188 三月丙火，气渐炎升，用壬水，或成土局，取甲木为辅，壬不可离，壬申两透，科甲定宜，惟忌庚出制甲，则秀才而已。  
189 无甲用庚，助壬水泄土气。  
190 壬透甲藏，富大贵小，有甲无壬，劳碌浊富，壬藏无甲，一介寒儒。壬甲两无，愚贱之辈，乙丁杂乱，定必属凡夫。  
191 用壬者，金妻水子，用甲者，水妻木子。  
192 三夏丙火：  
193 三夏丙火，阳威性烈，专用壬水。若亥宫壬水无力，回克泄气故也，仍用申宫长生之水，方云富贵。  
194 四月端用壬水，金为佐，五月亦端用壬。四五月壬透者富贵。丁多、兼看癸水，六月用壬，但借庚金为佐。  
195 阳刃合杀，威权万里，丁火羊刃太旺，正谓羊刃倒戈，无头之鬼，丙火用壬，生旺坐实方好，忌壬水太多，名杀重身轻。  
196 四月丙火：  
197 四月丙火，建禄于巳，火势炎炎，宜专用壬水，解炎威之力，成既济之功。如无壬水，孤阳失辅，难透清光，得庚发水源，方为有根之水。壬庚两透，不见戊土，号曰湖水汪洋，广映太阳，光辉显著，文明之象，人合此格，不但科甲峥嵘，必有恩谥封荣。若不验，必暗损阴德。  
198 或无壬水，癸亦姑用，见庚透癸，不富必贵。但心性乖僻，巧谋善辩。  
199 或壬癸俱无，愚顽之辈，火炎无制，僧道之流。  
200 或一派庚金，不见比劫，有富无贵。  
201 或丙什日乾，四柱多壬，不见戊制，名曰阴刑杀重，光棍之流。或支成水局，加之重重壬透，一无制伏，盗贼之命，如见己土，下贱鄙夫。  
202 用壬者金妻水子。  
203 时日月年  
204 戊丙乙丁  
205 子子巳巳  
206 庚运夺魁 时日月年  
207 甲丙辛乙  
208 午午巳未  
209 时日月年  
210 丙丙辛庚  
211 申寅巳子  
212 五月丙火：  
213 五月丙火愈炎，得壬庚高透，方为上命。或一壬无庚，亦主页监，犹防戊己出乾，丁壬化合，则为平人，即不透庚壬。或有申宫长生之水，济之坐禄之金，至妙，必入词林，又怕戊己杂乱，则为异路。  
214 或成火局，不见滴水者，乃僧道鳏独之命，即有一二癸水，多遇火土，用之无力，瞽目之人，得戊己透火气，亦主刑克孤寡，行北运多凶，何也，所谓燥烈水激反凶。  
215 或成炎上格，柱运不见庚辛，多见甲乙者，反主大富贵，然亦不可见水运。  
216 或有庚癸透者，衣禄充足，支火轻，无目疾，支见水者，异途。或成土局，又为泄太过，得壬滋甲出乾，土被制而火得生扶，此必富贵寿考之格也。  
217 时日月年  
218 己丙壬庚  
219 亥戌午寅 时日月年  
220 己丙戊戊  
221 丑午午戌 时日月年  
222 甲丙戊戊  
223 午辰午申  
224 六月丙火：  
225 六月丙火退气，三代生寒，壬水为用，取庚辅佐。  
226 庚壬两透，贴身相生，可云科甲名宦，若无庚有壬，不见戊出，小富小贵，见戊制壬则为贤而已。或己土出乾混杂，此必庸夫俗子。或壬水浅，己土出乾，其人贫困，无壬下格，贱而且顽，男女一理。  
227 或天乾一派丙火，阳极生阴，干支两见庚壬。  
228 总之六月丙火用壬，不同馀月用壬、喜运行西北，六月用壬，喜运行西南。  
229 时日月年  
230 壬丙丁壬  
231 辰申未寅 时日月年  
232 己丙己戊  
233 亥戌未午 时日月年  
234 戊丙丁壬  
235 戌申未寅  
236 七月丙火：  
237 七月丙火，太阳转西，阳气衰矣，日近西山，见土皆晦，惟日照湖海，暮夜光天，故仍用壬水辅映光辉。  
238 如壬多，取戊制方妙，有壬透干，又见戊土出乾，可云科甲，如戊藏支内，不过生员，多壬无戊，平常人也。或戊多壬少，亦属常人，或多壬，一戊出制，所谓众杀猖狂，一仁可化，必主颢达，有权职。  
239 一派辛金，又为弃命从才，奇特之造，亦得恩荣，但多依亲戚而为进身之阶，从才者以水妻木子。  
240 时日月年  
241 壬丙戊壬  
242 辰申申戌 时日月年  
243 庚丙甲乙  
244 寅申申未  
245 八月丙火：  
246 八月丙火，日近黄昏，丙之馀光，存于湖海，仍用壬水辅映。  
247 四柱多丙，一壬高透为奇，定主登科及第，富贵双全，一壬藏支，亦主秀才。或戊多困水，则假作斯文，若无壬水，癸亦可用，但功名不久。  
248 或见辛透，不能从化，贫苦到老，或见一丁制辛，为人奸诈，不识高低，女命合此，长舌淫贱。  
249 或成金局，无辛出乾，此非从才，乃朱门饿莩，如辛出乾，不见比劫，此从才格，反主富贵，亲戚提拔，妻贤内助，用水者，金妻水子，从才者，水妻木子。  
250 时日月年  
251 丁丙丁丙  
252 酉午酉子 时日月年  
253 丁丙丁丙  
254 酉辰酉寅 时日月年  
255 戊丙癸己  
256 子子酉卯  
257 九月丙火：  
258 九月丙火，火气愈退，所忌土晦光，必须先用甲木，次取壬水。  
259 甲壬两透，富贵非凡，苦无壬水，得癸透干，亦可，虽不科甲，异路功名，壬癸藏支，页监而已，甲藏壬透，无庚破甲，可许秀才。或庚戊困了水木，定是庸才，无甲壬癸者，下格。  
260 或一派火土，虽不太旺，亦自燥矣，如不离过继，亦主奔流，加以无庚辛壬癸出乾，必为夭命。  
261 或支成火局，炎上失时，若运入南方，一贫彻骨。  
262 用甲者，水妻木子，用壬者，金妻水子。  
263 时日月年  
264 戊丙甲己  
265 子子戌亥 时日月年  
266 戊丙戊丙  
267 戌午戌申 时日月年  
268 壬丙壬戊  
269 辰寅戌戌  
270 十月丙火：  
271 十月丙火，太阳失令，得见甲戊庚出乾，可云科甲，主为人性好清高，斯文领袖。  
272 如辛透见辰，名化合逢时，主大贵。  
273 或壬多无甲，乃作弃命从杀，即不科甲，亦是宦僚。  
274 或壬多有甲无戊，郤非从杀，宜用己土混壬。  
275 总之十月丙火，木旺宜庚，水旺宜戊，火旺用壬，随宜酌用可也。  
276 时日月年  
277 庚丙乙甲  
278 寅戌亥申 时日月年  
279 戊丙辛壬  
280 子戌亥辰 时日月年  
281 壬丙己辛  
282 辰子亥巳  
283 十一月丙火：  
284 十一月丙火，冬至一阳生，弱中复强，壬水为最，戊土佐之。  
285 壬戊两透，科甲可许，无戊见己，异路功名。  
286 或无壬水，有癸出乾，得金滋无伤，又有丙透以解冻，可许衣衿。  
287 或一派壬，则端用戊土，此人虽不成名，文章迈众，但名利虚浮，何也，因戊晦光，又须甲木为药也，或无壬水，癸亦可用，但不甚显。  
288 或四柱多壬无甲，乃作弃命从杀，亦有云路。  
289 或水多、有甲、无戊，郤非从杀，宜用己土浊壬，十一月丙火，与十月颇同。  
290 时日月年  
291 庚丙庚辛  
292 寅寅子亥 时日月年  
293 癸丙庚辛  
294 巳子子丑 时日月年  
295 戊丙庚辛  
296 子戌子酉  
297 十二月丙火：  
298 十二月丙火，气进二阳，每雪欺霜，喜壬为用，己土司令，土多又不可少甲，壬甲两透，科甲堪宜，甲藏则秀才而已，或无甲得一壬透，富中取贵。  
299 如见一派己土，不见甲乙，名假伤官，聪明性傲，名利虚浮。  
300 或一派癸水，得己出乾，必主自创基业，若制伏太过，又取辛金作用，得见癸透，此人即不成名，必清雅文墨之士。  
301 时日月年  
302 癸丙己乙  
303 巳申丑巳 时日月年  
304 庚丙己乙  
305 寅午丑丑  
306 时日月年  
307 壬丙乙癸  
308 辰午丑卯 时日月年  
309 庚丙丁己  
310 寅寅丑丑 时日月年  
311 乙丙己乙  
312 丑寅丑酉  
313 论丁火  
314 三春丁火  
315 正月丁火：  
316 正月丁火，甲木当权，乃为母旺，非庚不能劈甲，何以引丁，姑用庚金。  
317 或一派甲木，无庚制之，非贫即夭。或只一甲木、多见乙木者，必离之客，焉问妻儿。或见甲乙，生庚子时，又主妻甲子早，宜可采芹。  
318 得壬化木，弱极复生，合此必主大贵，但此化合，反以不见庚破格为妙。  
319 或有庚金壬癸，得己出乾制之，此命不由科甲，亦有异途。  
320 或一派壬癸，不得寅时，又无庚金，必主穷困。  
321 或丁年、壬月、丁日、壬时，男主大贵，女则不宜，此格以土为妻、金为子，但子女艰难，女命合此，淫贱，刑夫克子。  
322 或支火局，无滴水解炎，僧道之命，见甲出略可，总不可无水，水多亦不宜。  
323 时日月年  
324 壬丁戊庚  
325 寅未寅辰 时日月年  
326 癸丁庚辛  
327 卯酉寅卯  
328 二月丁火：  
329 二月丁火，湿乙伤丁，先庚后甲，非不能去乙，非甲不能引丁。庚甲两透，科甲定然，庚透甲藏，亦有生贡，甲透庚藏，异路功名。  
330 或庚乙俱透，庚必输情于乙，未免贪合，运行金水，一贫彻骨。或庚透乙藏，则不能贪合，乙反引丁，即用乙亦无害．运入木火之乡，自然富贵，用乙者水妻木子。  
331 若尽是乙木，不见一甲，此人富贵不久，因贪致祸，弄巧反拙，且不能承先人之业。  
332 或支成木局，有庚透、主清贵，不见庚者、常人，二月乙木司权，必须有庚，有乙无庚，主贫苦无依，用庚者、土妻金子。  
333 得印旺杀高，大富大贵。或一派水，无一戊制，主贫苦无依。或乙少癸多，有戊去制，反吉。用土者、火妻土子。  
334 时日月年  
335 丁丁乙戊  
336 未巳卯子 时日月年  
337 庚丁癸丁  
338 子卯卯卯 时日月年  
339 甲丁己庚  
340 辰丑卯辰  
341 三月丁火：  
342 三月丁火，戊土司令，泄弱丁气，先用甲木引丁制土，次看庚金，庚甲两透，定主科甲，或一藏一透，终非白丁。  
343 或支成木局，取庚为先，得庚透，丁癸不透，亦有异路功名。  
344 或支成水局，加以壬透，名杀重身轻，必夭折天年。或遭凶死，或戊己两透，廊庙之客，若一甲破土，定是常人。  
345 用甲者、水妻木子，用金者、土妻金子。  
346 三夏丁火  
347 四月丁火：  
348 四月丁火乘旺，虽取甲引丁，必用庚劈甲，伐甲、方云木火通明，甲多、又取庚为先。  
349 但四柱忌见癸水，癸水一见，泄庚、湿甲、伤丁，故以癸为病。  
350 或癸水藏支，壬水出乾制丙，不夺丁光，自是雁塔题名，玉堂清贵。  
351 或有庚无甲，戊透天干，此为伤官生才，又取戊为用，必主富贵，戊土出乾，不见甲乙，又不见水，是伤官伤尽，八字清高，但不大贵，亦不大富，见水多木多，定是常人。  
352 或四柱多丙，不见壬癸，夺了丁光，此人贫苦，或丁年、巳月、丁巳日、丙午时，一丙不夺二丁，即不颢达，亦名播四邻。故书曰，丁火阴柔一烛灯，太阳相见夺光明，柱中若见甲木透，定许身安福自临。  
353 时日月年  
354 乙丁己甲  
355 巳丑巳午 时日月年  
356 乙丁癸辛  
357 巳巳巳酉  
358 五月丁火：  
359 五月丁火，时归建禄，不宜乱用甲木。  
360 遇年透隔位之壬，不贪丁合者，忠而且厚，或支成火局，干见火出，得庚壬两透者，科甲定然，土透制壬，常人。即壬藏支中，亦非白丁，但要运行西北，方可发达，得一癸透，名独杀当权，出人头地。  
361 若见寅辰亥卯字，化木生火，平常人物，丰衣足食，中年富，但刑克子息，劳而无功，或丙午月、丁未日、辛亥时，亥中有壬制丙，不致贫苦，若丙午时，则滴水难救炎火，必主僧道，若年支见子，虽不科甲，亦有衣衿。  
362 若干支无火局，有水透干，须用甲木，又要庚劈甲方明，木火通明，主大富贵，或木少火多，焚其木性，不能光透九霄，荣华不久。  
363 或生月是禄，支皆生旺合局，右以火出，无滴水解炎，乃身旺无依，孤贫之格，女必为尼，即运北地，反主凶危。  
364 用壬者、金妻水子，用甲者、水妻木子。  
365 时日月年  
366 戊丁壬庚  
367 申亥午午 时日月年  
368 甲丁甲辛  
369 辰未午巳  
370 时日月年  
371 甲丁戊癸  
372 辰丑午卯 时日月年  
373 乙丁甲丙  
374 巳丑午寅 时日月年  
375 癸丁甲丙  
376 卯酉午子  
377 六月丁火：  
378 六月丁火，阴柔退气，但值三伏生寒，丁弱极矣，专取甲木，壬水次之。  
379 若得甲出天干，支成木局，见亥中之壬，为木神有根，接引丁火，必然科甲，即不见木局，支见壬水，虽不大贵，亦有凌云之气，无庚不妙。  
380 或支成水局，见水透干，则湿木性，不能引丁，必为平常人，有甲透、有才干。有庚透，无刑伤，若无甲木，假名假利。  
381 或年月日时，皆一派丁未之类，此为纯阴，终无大用。  
382 用甲者、水妻木子。  
383 时日月年  
384 丙丁丁丁  
385 午未未卯 时日月年  
386 丁丁丁壬  
387 未巳未子  
388 三秋丁火  
389 七月丁火：  
390 七月丁火，退气柔弱，端用甲木，金虽乘旺司权，无伤丁之理，仍取庚劈甲，为引火之物，或借丙暖金晒甲，不虑丙夺丁光，凡两丙夹丁者，夏月忌之，馀月不忌，但此格少年困苦刑克中年富贵，必要地支见水制丙，方妙。  
391 三秋甲庚丙并用，仍分优劣，何也，七月甲丙，申中有庚，八月甲丙庚皆用，七八月或无甲木，乙亦可用，为枯草引灯，郤不离丙晒也，九月端用甲庚，大抵甲一庚，乙不离丙，其理极明，或见甲庚丙皆透，必主科甲，无甲用乙者，富贵皆小，且富而不贵者多。  
392 或一重壬水，又多见癸水，必以戊土为制，自然富贵光辉。  
393 或一派庚金，名才多身弱，主富屋贫人，妻多主事，或壬多泄庚，丁壬化杀，反成富贵，若庚多无壬，奔流下贱。  
394 时日月年  
395 戊丁丙辛  
396 申丑申亥 时日月年  
397 戊丁丙辛  
398 申卯申亥 时日月年  
399 丙丁丙辛  
400 午酉申卯 时日月年  
401 丙丁甲庚  
402 午未申辰  
403 八九月丁火：  
404 或八月一派辛金，不见庚金，又无比劫，比弃命从才，富而且贵，虽不科甲，亦有异途，从才者水为妻，不克，有正偏，木为子，不刑。  
405 或九月一派戊土，泄丁火之气，不见甲木，为伤官伤尽，非寻常可比，或甲木透出，为文书清贵，秋闱可夺，用甲者，庚不可少，水妻木子。  
406 时日月年  
407 庚丁己壬  
408 戌亥酉午 时日月年  
409 辛丁己丁  
410 亥丑酉未 时日月年  
411 壬丁丙庚  
412 寅未戌午 时日月年  
413 丙丁甲己  
414 午卯戌亥  
415 三冬丁火  
416 十月丁火：  
417 三冬丁火微寒，端用庚甲，甲乃庚之良友，凡用甲木，庚不可少，无庚无甲，何能引丁，难云木火通明，冬丁有甲，不怕水多金多，可称上格，甲庚两透，科甲分明，见己则否，己多合甲，则为常人。  
418 或一丙夺丁，必赖支内水救，若有支金发水之源，官拜乌台有准，金无癸水制丙，无用之徒，或有金无水，贫寒之士，有火无金，又主清高。  
419 或时月二壬争合，取戊破之，有戊稍有富贵，无戊常人，设戊藏得所，不失衣衿。  
420 或二丙夺丁，得年乾有癸，支下带合，金水得所，亦必显达，纳粟奏名，必验。  
421 时日月年  
422 辛丁癸癸  
423 亥亥亥亥 时日月年  
424 庚丁丁乙  
425 戌未亥卯 时日月年  
426 丁丁癸癸  
427 未丑亥丑 时日月年  
428 癸丁丁庚  
429 卯卯亥戌  
430 十一月丁火：  
431 或仲冬水多癸旺，金无比印，此作弃命从杀，亦有异途功名，见丁比出乾，难合格局，常人，且主骨肉浮云，六亲流水，戊出破癸，颇有兄弟妻儿，此格用戊，火妻土子，用甲，水妻木子。  
432 或四柱多丙丁，又用癸制火，用癸者金妻水子。  
433 三冬丁火，甲木为尊，庚金佐之，戊癸权宜酌用可也。  
434 时日月年  
435 甲丁己庚  
436 辰酉丑午 时日月年  
437 甲丁己戊  
438 辰未丑子 时日月年  
439 乙丁癸壬  
440 巳巳丑辰 时日月年  
441 甲丁辛辛  
442 辰卯丑卯  
443 论土  
444 五行之土，散在四维，故金木水火，依而成象，是四时皆有用有忌者，火，死酉也，水，旺子也，盖土赖火运，火死则土囚，土喜水才，水旺则土虚，土得金火，方成大器，土高无贵，空惹灰尘，土聚则滞，土散则轻。  
445 辰戌丑未，土之正也，分阴分阳，主则不同，辰有伏水，未有匿木，滋养万物，春夏为功，戌有藏火，丑有隐金，秋火冬金，肃杀万物，土聚辰未为贵，聚丑戌不为贵，是土爱辰未，而不爱丑戌也明矣，若更五行有气，人命逢之，田产无比，晚年富贵悠悠，若土太实无水，燥则不和，无木则不疏通，土见火则焦，女命多不生长，土旺四季，惟土困弱，戌多为人好斗，多瞌睡，辰未人好食，丑人清省，丑为艮土，有癸水能润而膏，人命遇此，主能卓立。  
446 春月之土  
447 生于春月，其势虚浮，喜火生扶，恶木太过，忌水泛滥，喜土比助，得金而制木为祥，金太多仍盗土气。  
448 夏月之土  
449 夏月之土，其势燥烈，得盛水滋润成功，忌旺火煆炼焦坼，木助火炎，水克无碍，金生水泛，妻才有益，见比肩蹇滞不通，如太过又宜木克。  
450 秋月之土  
451 秋月之土，子旺母衰，金多而耗盗其气，木盛须制伏纯良，火重重而不厌，水泛泛而不祥，得比肩则能助力，至霜降不比无妨。  
452 冬月之土  
453 冬月之土，外寒内温，水旺才丰，金多子秀，火盛有荣，木无咎，再加比肩扶助为佳，更喜身主康强足寿。  
454 辰戌丑未，四土之神，惟未土为极旺，何也，辰土带木气克之，戌土之土，带金气泄之，此三土虽旺而不旺，故土临此三位，金多作稼穑格，不失中和，若未月土，则带火气也，带火以生之，所以为极旺也，若土临此旺未月，见四柱土重，多作火炎土燥，不可作稼穑看，但临此月之土，见金结局者，不贵即富也，书曰，土逢季月见金多，终为贵论，而在未月尤甚。  
455 论戊土  
456 三春戊土：  
457 三春戊土，无丙照暖，戊土不生，无甲疏劈，戊土不灵，无癸滋润，万物不长，正二月先丙后，癸又次之，三月先甲后丙，癸又次之，因戊土司权故也，有甲、丙、癸、三者齐透，必主一品当朝，或二透一藏，亦登金榜，二藏一透，也可异途。  
458 正二月戊土：  
459 正二月即有甲癸，若无丙除寒，如万物生而不长，故无丙者，富贵艰辛，或有丙无甲癸者，名日春旱，如万物生而厄，无甲癸者，一生勤苦，劳而无功，或一丙火，有甲久癸，先泰后否，或支成火局，不见壬癸，僧道孤贫，癸透者贵，壬透者富。  
460 用水者要审水之多少，或一派，甲木无丙常人，得一庚透方妙，或支成水局，甲又出乾，又有庚透，富贵双全。  
461 或无庚金，又无比印，难作从杀，定主遭凶，不然，必为盗贼，若日下坐午，不得善终。  
462 或一派乙木，为官杀会党，即有庚从，郤难制乙，此人内奸外直，口是心非，加一甲在内，无庚，必懒惰自甘，好食无厌，或丙多甲多，宜以癸庚参用。  
463 三月戊土：  
464 三月戊土司令，不见丙甲癸者，愚而且贱，毋癸透者、科甲，两癸透者、生员，甲癸俱藏者，只可云富，有癸异途。  
465 若丙多无癸，旱田无水，不能种苗，旧谷已没，新谷未登，此先富后贵之造，或火多有壬透者，先贫后富，癸透先贱后荣，壬藏不过食足，癸藏不过名传，即此亦须运美，或支成火局，得癸透者，富贵天然，壬透富贵辛苦，何也，癸乃天上甘霖，壬乃江河波浪，所以有劳逸之殊。  
466 支成木局，又甲乙出乾，此名官杀会党，官杀无去留之义，得一庚透，扫除官杀，亦主富贵，无庚乃浅薄之人，宜用火泄木气，有一命、丁未、癸卯、戊寅、乙卯、癸丁透干，加以戊癸化火，将甲木暗，反得武科探花。  
467 或木多无比印透，作从杀而论，亦富贵。  
468 或有比印，端看癸透，取癸而成贵格，无癸、无火、无金，名为土木自战，主腹主疾病，忧愁艰苦。  
469 用甲者，水妻、木子，用丙者，木妻、火子。  
470 丙寅，庚寅，戊辰，庚申，丙癸．  
471 时日月年  
472 丙戊乙癸  
473 辰寅卯未 时日月年  
474 壬戊乙癸  
475 子寅卯未 时日月年  
476 壬戊癸辛  
477 子寅卯卯 时日月年  
478 甲戊戊己  
479 寅寅辰未  
480 四月戊土：  
481 四月戊土，阳气发升，寒气内藏，外实内虚，不畏火炎，无阳气相催，万物不长，故先用甲疏劈，次取丙癸为佐。  
482 丙透甲出，廊庙之材，丙癸俱透，科甲之士，即透一位，支藏得所，终非白丁。  
483 若一派丙火，为火炎土燥，僧道之流，得一癸透壬藏，功名有准，或支藏癸，衣食充足，但骨肉多刑。  
484 化合成局无破，富贵非轻。  
485 或支成金局，乾出癸水，此为奇格，正是土润金生，即不为桃浪之客，定有异路恩荣。  
486 此用癸水，金妻水子。  
487 时日月年  
488 丙戊癸辛  
489 辰午巳亥 时日月年  
490 丁戊丁癸  
491 巳午巳丑  
492 五月戊土：  
493 五月戊土，仲夏火炎，先看壬水，次取甲木，丙火酌用，用癸力微。  
494 壬甲两透，名君臣庆会，自然桃浪先声，权高位显，又得辛透年乾，官居一品，一命、辛未、甲午、戊寅、壬子，壬甲两透，印旺杀高，出将入相，名播四夷。  
495 若支成火局，即透癸水，不能大济，是一杯水济车薪火也，人命合此，即好学不倦，亦能成名，且主目疾，若得壬水出乾，则此非比。  
496 又或土木重重，全无滴水，僧道孤贫之辈。  
497 用壬者，金妻水子。  
498 六月戊土：  
499 六月戊土，遇夏乾枯，先看癸水，次用丙火甲木。  
500 癸丙两透，科甲中人，或有癸无丙，见甲可许秀才，无甲略富，或有丙无癸，假道斯文，衣食颇足，或癸透辛出，以刀笔之才，可谋异路，无癸丙者，常人，若又无甲，下贱之辈。  
501 或土多得一甲出，不见庚辛，为人作事轩昂，性情谨慎，即不显扬，亦文章惊世。  
502 用癸者，金妻，水子，用丙者，木妻，火子，用甲者，水妻，木子。  
503 时日月年  
504 癸戊己戊  
505 丑辰未戍 时日月年  
506 辛戊己戊  
507 酉午未申 时日月年  
508 丁戊癸庚  
509 巳子未子  
510 七月戊土：  
511 七月戊土，阳气渐入，寒气渐出，先丙后癸，甲木次之。  
512 丙癸甲透者，富贵极品，癸藏丙透，不仅秀才，丙申两透，癸水会局藏辰，亦不失富贵，无丙得癸甲透，此人清雅，家富千金，无癸甲者，常人，有丙火，妻肾子肖，若丙甲癸三者俱无，下流之命。  
513 或支成水局，休作弃命从才，宜取甲泄之，甲透者，稍有富贵，用神妻子同前。  
514 时日月年  
515 壬戊戊壬  
516 午辰申寅 时日月年  
517 癸戊甲庚  
518 丑寅申寅 时日月年  
519 丙戊丙辛  
520 辰子申酉  
521 八月戊土：  
522 八月戊土，金泄身寒，赖丙照暖，喜水滋润，先丙后癸，不必木疏。  
523 丙癸两透，科甲中人，丙透癸藏，可许入泮，癸透丙藏，纳资得官，若丙藏又无癸，即多不透，此皆常人，癸丙全无，奔流之客。  
524 或四柱皆辛，无丙丁，此名伤官格为人清秀，即不能拾芥，亦可武庠，一见癸水，富而且贵。  
525 或支成水局，壬癸出乾，此名才多身弱，愚懦无能，若天干有比劫分散才神，颇言衣食。  
526 用神妻子同前，秋土生金极弱，须丙火丁火出乾方妙。  
527 九月戊土：  
528 九月戊土当权，不可专用丙，先看甲木，次取癸水，郤忌化合，见金先用癸水，后取丙火，配合支干，方成有生之土，定发云程。  
529 或无丙有癸，不见甲透者，衣衿小富，无癸丙，有甲者，衣食而已，若癸甲全无，虽有丙火，亦属平常，或为僧道。  
530 或支成水局，壬癸透干，用戊止流，有比透反主富。  
531 支成火局，名土燥，不发。  
532 得金水两透，此人清高，略可富贵，无水，一生困苦，妻子仝前。  
533 时日月年  
534 丙戊甲己  
535 辰辰戌酉 时日月年  
536 癸戊庚丁  
537 亥戌戌亥  
538 时日月年  
539 壬戊戊丙  
540 子寅戌戌 时日月年  
541 乙戊庚丁  
542 卯寅戌酉 时日月年  
543 己戊戊丙  
544 未辰戌子  
545 十月戊土：  
546 十月戊土，时值小阳，阳气略出，先用甲木，次取丙火，非甲，土不灵，非丙，土不暖，安能发生万物，甲丙两出，富贵中人。  
547 或甲得长生，遇支藏得地之水，一丙高透，亦主身贵扬名，支见庚金，入泮而已。  
548 若不见庚金，甲木藏支，丙火高透，科甲有之，若有庚，丁出制，必异路功名，或为典吏。  
549 即庚丁不透，甲丙藏支，亦云富贵。  
550 壬透得戊救丙，主富中取贵，丙甲俱无，必为僧道。  
551 时日月年  
552 戊戊癸癸  
553 午辰亥卯 时日月年  
554 庚戊辛壬  
555 甲寅亥申 时日月年  
556 丙戊丁乙  
557 辰戌亥卯  
558 十一二月：  
559 十一二月严寒冰冻，丙火为尊，甲木为佐，丙甲两透，桃浪之人，丙出甲藏，采芹食　，丙藏甲出，佐杂前程，有丙无甲者，豪富，有甲无丙者，清贫，丙甲全无，下流之造。  
560 或一派丙火，加以丙透，运值火土，弱中复强，又一壬透干，主清高荣禄，乏壬，僧道孤寒。  
561 或一派水土寒滞，不见一丙，得一癸透月时，亦不失儒雅风流。  
562 或一派壬水，不见比劫，可作从才而论，即有比劫，得甲出乾，又主富贵，若寒土无丙，虽有甲木，亦是内虚外实之人。  
563 或二癸透月时，名为争合，终属劳碌之人，得一己出乾制癸，反为忠义之士，合己从人而论。  
564 年月透辛金者，又属土金伤官，异路功名可许，以金为妻，水为子。  
565 时日月年  
566 壬戊壬壬  
567 子子子子 时日月年  
568 癸戊乙癸  
569 丑申丑卯 时日月年  
570 戊戊甲戊  
571 午辰子寅  
572 论己土  
573 正月己土：  
574 正月己土，田园犹冻，盖因腊气未除，馀寒未退，故丙为尊，得丙照暖，万物自生，忌见壬水，反为己病，何也，壬乃江湖之水，湖水一发，则田园洗荡，变为沙土，而根苗尽没矣，须戊作堤，以保园圃，壬多要见戊制，有戊出乾者，定主玉堂金马，若乏制戊，必属平常。  
575 或一派甲木，有庚出乾，加以癸丙齐透，配得中和，亦名利双全。  
576 即丙生寅月，庚透天干，亦有俊秀。  
577 若甲多无庚，残疾废人，宜用丁泄。  
578 或一派火，即不见水无碍，何也，正月己土湿，必丙燥暖，反主厚禄，加一癸透，科甲自然，戊透，反作常人。  
579 或一派戊土，有甲出制，又主荣显，如见乙出，虽多不能疏土，且乙多者奸诈小人。  
580 用丙者，木妻，火子。  
581 二月己土：  
582 二月己土，阳气渐升，虽禾稼未成，万物出土，田园未展，先取甲木疏之，忌合，次取癸水润之，甲癸出乾，定主科甲，加以一丙出透，势压百僚，一见壬水，微末官职。  
583 或见庚制甲，壬水出乾，比劫重重，此必俗子，丙透犹有小富，丙藏衣禄无亏。  
584 或支成木局，庚透富贵，若柱多乙木，乙又屈庚，庚必输情于乙，不能扫邪于正，此必狡诈之徒，运入东南，恐有不测，当用丁泄之，有丁者，小人而已，不致无良。  
585 无比印，从杀者贵。  
586 若柱中无甲丙癸者，皆下格，妻子用神仝前。  
587 时日月年  
588 庚己乙癸  
589 午巳卯卯 时日月年  
590 乙己乙癸  
591 丑巳卯卯  
592 三月己土：  
593 三月己土，正栽培禾稼之时，先丙后癸，土暖而润，随用甲疏，三者俱透天干，必官居黄阁，或三者透一，科甲定然，但要得地，郤以庚金为病。  
594 或有丙甲无癸，亦可致富，但不贵显，或有癸而无甲丙，亦有衣衿，或有丙癸无甲，亦系才人，丙癸全无，流俗之辈。  
595 或一片乙木，无金制伏，贫而且夭也，妻子仝前。  
596 时日月年  
597 丙己甲壬  
598 寅卯辰子 时日月年  
599 甲己壬辛  
600 子巳辰未 时日月年  
601 壬己甲壬  
602 申卯辰子  
603 三夏己土：  
604 三夏己土，杂气才官，禾稼在田，最喜甘沛，取癸为要，次用丙火，夏无太阳，禾稼不长，故无癸曰旱田，无丙曰孤阴。  
605 或丙癸两透，又加辛金生癸，此富贵之格，名水火既济，鼎甲之人，郤忌戊癸化合。  
606 或有丙无癸，有壬亦可，但不大发。  
607 或一丙火烈土，加以丁火制辛，癸水无根，如七八月之间旱，则苗槁矣，此命孤苦零丁，或有甲木，又见丙火重重，无济水解炎，亦孤贫到老。  
608 如有壬水，又见庚辛，此又不作孤看，但恐目疾，心肾肝脏之灾，若壬水有根，辛金得地，又非此而论，或壬癸并出，破火润土，此人聪颖特达，富中取贵，又转祸为福也。  
609 用癸者，金妻，水子，用丙者，木妻，火子。  
610 时日月年  
611 戊己己己  
612 辰巳巳巳 时日月年  
613 辛己辛乙  
614 未巳巳巳 时日月年  
615 庚己辛乙  
616 午巳巳丑 时日月年  
617 乙己癸丙  
618 亥亥巳申  
619 三秋己土：  
620 三秋己土，万物收藏之际，外虚内实，寒气渐升，须丙火温之，癸水润之，不特此也，且癸能泄金，丙能制金，补土精神，则秋生之物咸茂矣，癸先丙后。  
621 丙癸两透，雁塔题名，或无癸，有两丙透者，异途显达，或武职权高，或有丙火，不见壬癸，为假道斯文，终无诚实，或有壬癸无丙者，衣食充足，才能而已。  
622 或支成金局，癸透有根，此人家畜万缗，富中取贵。  
623 或支四库，甲透者富，乏甲者孤贫，或甲出无癸乏金，积德可全科甲，或会火局，无水救，乃大奸大恶之徒。  
624 或丙透癸藏，遇金颇有选援，加一壬辅，富贵慷慨，有贤声，见戊透者，主遭凶厄且贫。  
625 八月支成金局，无丙丁出救，此人零丁孤苦，如得丙透丁藏，生己元神，此人名魁天下，五福完人。  
626 总之三秋己土，先癸后丙，取辛辅癸，九月土盛，宜甲木疏之，馀皆酌用。  
627 时日月年  
628 壬己癸甲  
629 申未酉寅 时日月年  
630 壬己甲己  
631 申丑戌巳  
632 勾陈全备润下，劳碌奔波之客，土凝水竭，离乡背井之流。  
633 勾陈得位会才官，无冲无破必然端，甲子北方寅卯木，管教环拱戴金冠，戊己喜亥卯未为官，申子辰为才，忌刑冲杀害。  
634 三冬己土：  
635 三冬己土，湿泥寒冻，非丙暖不生，取丙为尊，甲木参酌，戊土癸水不用，惟初冬壬旺，取戊制之，馀皆用丙丁，但丁不能解冻除寒，不能大济。  
636 或乾透一丙，支藏一丙，如以甲透，科甲有准，即藏丙无制，亦主衣衿。  
637 或多壬水，得戊透制之，此命安然富中取贵，不见戊土，富屋贫人，凡三冬己土，见壬水出乾，为水浸湖田，此人孤苦，若见火不孤，见土不贫。  
638 或一派癸，不见比劫，此为从才，反主富贵，虽不科甲，恩诰有之，若见比争，平常人物，妻子主事，从才者，木妻，火子。  
639 或一派戊己，取甲制之，甲透者富贵。  
640 或一片辛庚，须用丙火，还须丁火为助，丙藏，富贵奇特之命。  
641 时日月年  
642 甲己癸壬  
643 戌丑丑申 时日月年  
644 己己癸壬  
645 巳卯丑子  
646 论金  
647 金以至阴为体，中含至阳之精，乃能坚刚，独异众物，若独阴而不坚，冰雪是也，遇火则消矣，故金无火链，不能成器，金重火轻，执事繁难，金轻火重，煆炼消亡，金极火盛，为格最精，金火全，名曰铸印，犯丑字，即为损馍，金火多名为乘轩，遇死衰，反为不利，木火炼金，成名锐而退速，纯金遇水，逢富显以赢馀，金能生水，火旺则金沉，土能生金，金多则土贱，金无水乾枯，水重，则沉沦无用，金无土死绝，土重，则埋没不显，两金两火，最上，两金两木，才足，一金生三，氻弱难胜，一金得三木，顽钝自损，金成则火灭，故金未成器，欲得见火，金已成器，不欲见火，金到申酉巳丑，亦可谓之成也，运喜西北，不利南方。  
648 春月之金：  
649 生于春月，馀寒未尽，贵乎火气为荣，性柔体弱，欲得厚土辅助，水盛增寒，难施锋锐之势，木旺损力，有锉钝之厄，金来比助，扶持最妙，比而无火，失类非良。  
650 夏月之金：  
651 夏月之金，尤为柔弱，形质未具，尤嫌死绝，火多而郤为不厌，水盛而滋润呈祥，见木而助么伤身，遇金而扶持精壮，土薄而最为有用，土厚而埋没无光。  
652 秋月之金：  
653 秋月之金，当权得令，火来煆炼，遂成钟鼎之材，土多培养，反惹顽浊之气，见水则精神越秀，逢木则琢削施威，金助愈刚，刚过则决，气重愈旺，旺极则衰。  
654 冬月之金：  
655 冬月之金，形寒性冷，木多则难施琢削之功，水盛而未免沉潜之患，土能制水，金体不寒，火来助土，子母成功，喜比肩聚气相扶，欲官印温养为利。  
656 正月庚金：  
657 正月庚金，木旺之际，有土皆死，不能生金，且金之寒气未除，先用丙暖庚性，又虑土厚埋金，须甲疏泄，丙甲两透，科甲显荣，二者透一，亦有生监，丙藏甲透，异路功名。  
658 或柱中土多，甲透者贵，甲藏者富，庚出则否。  
659 或丁火出乾，加以戊己而无水者，又主富贵，何也，寅中甲木，引丁有根，无水为病，名官星有气，才旺生扶，故以富贵推之，如火多则用土，用土者火妻土子。  
660 或支成炎局，壬透，有根者，大富贵，无根者，小富贵，乏水者，残疾之人。  
661 或木被金伤，无丙丁出制，支无丁火，此系平人，或丙遭癸困，无戊制者亦然。  
662 总之正月庚金，丙甲为上，丁火次之，春金多火，不夭则贫，阳金最喜火炼，煆炼太过，反主奔流。  
663 时日月年  
664 庚庚壬壬  
665 辰申寅子 时日月年  
666 丙庚庚辛  
667 戌戌寅巳  
668 二月庚金：  
669 二月庚金，柱中自然有乙，当令之乙，见庚必留情于乙，此金有暗强之势，如秋金一理，故二月庚金，专用丁火，借甲引丁，借庚劈甲，无丁用丙者，富贵多出于勉强。  
670 或丁在乾，甲透引丁，支下再见一庚制甲，配得中和，必然大贵，如不见庚合者，虽丁甲两透，亦属平人，春丁不旺不衰，故用甲为佐丁之物，甲若无庚劈，则不能引丁，乙木虽多，又忌湿乙伤丁，难为丁母，故有丁甲无庚者，常人，有丁庚，甲不出乾者，常人，或丁透无庚甲者，可许贡监，无丁有丙者，异路功名。  
671 或一片甲乙，忌庚出帮破才，乃从才格，反主富贵，若见一比，又主孤贫。  
672 从才者，火妻土子，用丁者，取甲为妻，若有庚制，难许同偕。  
673 死金嫌盖顶之泥，重见戊己，如人压伏之象，须甲透为妙。  
674 时日月年  
675 丁庚己庚  
676 丑寅卯申 时日月年  
677 甲庚己庚  
678 申子卯午 时日月年  
679 丁庚辛辛  
680 亥寅卯酉 时日月年  
681 丁庚辛丙  
682 亥辰卯申  
683 三月庚金：  
684 三月庚金，戊土司令，无生金之理，有埋金之忧，故先甲后丁，不用庚劈甲，三月之庚，土旺金顽，顽金宜丁，旺土须甲，乏甲不能立业，乏丁焉能成名，二者少一，富贵不真，庚金无火，非夭则贫，身弱才多，富贵不久。  
685 得丁甲丙透，不见比肩，科甲之命，但要好运相催，甲透丁藏，采芹拾芥，甲藏丁透，异路功名，丁甲俱藏，不受庚制，富中取富，刀笔起家，有甲无丁，平常之辈，有丁无甲，迂儒腐儒，丁甲两无，下贱之流。  
686 或一甲，无丁，有丙，由行伍而得官职，须不见壬，癸，为妙。  
687 或支成土局，无木，贫贱僧道，见乙，奸诈小人。  
688 或支成火局，癸水透，富贵，有丙丁出乾，见壬制之，方吉，无制，残疾之人。  
689 用甲者，水妻木子，用丁者，木妻火子。  
690 时日月年  
691 壬庚庚庚  
692 午申辰子  
693 四月庚金：  
694 四月庚金，长生于巳，巳内有戊，丙不熔金，故不畏火炎，丙亦可作用，但先壬水，方得中和，故曰群金生夏，喜用勾陈，次取戊土，丙火佐之，三者皆全，登科及第，即透一二，亦非白丁。  
695 或一派丙火，名曰假杀为权，须不见壬制者，此人假作清，高并无仁义，刑妻克子，有壬制者，又主荣华，壬藏支者，有富贵之名，而无其实。  
696 或支成金局，变弱为强，用丙无力，用丁方妙，故丁透者吉，无丁，无用之人，或丁出三四，煆制太过，其人奔波。  
697 四月庚金，须用壬丙戊，但非拘执先后，宜分病用药，妻子仝前。  
698 偷戟成功，入火乡而反害，金逢火已损，再见火必伤，庚辛火旺怕南方，逢辰巳之乡，又为荣断。  
699 五月庚金：  
700 五月庚金，丁火旺烈，庚金败地，专用壬水，癸又次之。  
701 壬透癸藏，支见庚辛，必然科甲，切忌戊己透乾制水，则否，戊藏支内，不失儒林，或壬在支，有金生助，又得金神出乾，明经之贵，或癸出带辛，异路之荣。  
702 或支成炎局，乏水者，奔波之客，有壬癸制者，捐纳之人，又见戊己透者则否，无壬癸制火者，又宜戊己出乾补金泄火，庶不夭折孤贫。  
703 总之仲夏无水，非上格，或一派木火，无伤，印，比劫，又作从杀而论。  
704 己未，庚午，庚戌．  
705 六月庚金：  
706 六月庚金，三伏生寒，顽钝极矣，先用丁火，次取甲木。  
707 丁甲两透名显身荣，忌癸伤丁，有甲无丁，庸俗，有丁无甲，生员，丁甲全无，下贱之人，木虽有，丁不透，支又见水，执鞭之士，丁火无伤，贸易之流。  
708 支会土局，甲先丁后，甲透者，文章显达，丁透者，刀笔扬名。  
709 或柱多金，有二丁出制，异路功名。  
710 时日月年  
711 丁庚丁丙  
712 亥申未辰 时日月年  
713 壬庚乙丙  
714 午寅未午 时日月年  
715 甲庚己癸  
716 申子未巳 时日月年  
717 癸庚乙丙  
718 未辰未辰  
719 七月庚金：  
720 七月庚金，刚锐极矣，专用丁火煆炼，次取木引丁，故曰，秋金锐锐最为奇，壬癸相逢总不宜，如逢木火来成局，试看福寿与天齐，如得丁甲两透，定步青云，若有丁无甲为俊秀，有甲无丁是平人，丁甲两无无用物，只堪门下作闲人。  
721 或支成水局，乏丁用丙，柱中即有丙火，不见甲木者，必主愚懦，何也，当时金水两旺，金生水以制火，何能发达，或见甲出引丁，可云生监，甲弱者，衣食充盈。  
722 或支成土局，先甲后丁。  
723 支成火局，富贵中人，金刚木明，行商坐贾之人，金备申酉戌之地，富贵疑，金神入火乡，逢羊刃富贵荣华。  
724 八月庚金：  
725 八月庚金，刚锐支退，用丁甲，丙不可少，若丁甲透，又见一丙，功名显赫，且见羊刃无刑冲，丙杀藏支，名为羊刃架杀，主出将入相，直介忠臣。  
726 或丙火重重，一丁高透，亦主科甲，丙出丁藏，异路之仕。  
727 或甲藏支，火透而水不透者，亦主清高，衣衿可望。  
728 或丁藏支内，重见丙火者，此名假杀重重，虽羊刃帖身，郤难从杀也。  
729 即一丙透，秀而不富，或支见重重甲乙，无用人也，总之旺金木衰，非火莫制，不见丙丁，艺术之辈。  
730 时日月年  
731 丙庚丁丙  
732 子子酉子 时日月年  
733 丁庚乙乙  
734 亥午酉巳 时日月年  
735 戊庚癸己  
736 寅申酉亥  
737 九月庚金：  
738 九月庚金，戊土司令，最怕土厚埋金，宜先用甲疏，后用壬洗，则金自出矣，忌见己土浊壬。  
739 壬甲两透，科甲相宜，或甲透壬藏，乡魁可望，甲藏壬透，廪贡堪谋，有甲无壬，犹有学问，有壬无甲，莫问衣衿，壬甲两无，则为下格。  
740 或支成水局，丙透救之，此人才高迈众，名重乡闾，不见癸水，一榜可许。  
741 或四柱戊多金旺，全无甲壬者，即有衣禄，亦不能久，或庚戊多无壬甲者，愚顽之辈。  
742 时日月年  
743 甲庚戊辛  
744 申申戌酉 时日月年  
745 辛庚丙庚  
746 巳戌戌寅 时日月年  
747 辛庚戊辛  
748 巳申戌酉  
749 十月庚金：  
750 十月庚金，水冷性寒，非丁莫造，非丙不暖。  
751 丁甲两透，支无水局，一榜有之，支藏丙火，桃浪之仙，支见亥子，得己出制，亦有功名。  
752 若见丙透无丁者，无显达，丁藏甲透，武职之人，以上不合者，庸俗。  
753 如金水混杂，全无丙丁者，鄙夫，支成金局，无火者，僧道之命也，书曰，水冷金寒爱丙丁。  
754 时日月年  
755 壬庚辛丁  
756 午子亥亥 时日月年  
757 丙庚辛壬  
758 子辰亥辰  
759 十一月庚金：  
760 十一月庚金，天气严寒，仍取丁甲，次取丙火照暖，或丁甲两透，丙在支中，必主科甲，即无丙火，亦有衣衿，有丁无甲，亦可富中取贵，有甲无丁，只作常人，或丙透丁藏，异途名望，丁藏有甲，武学可许。  
761 或重重丙火，可许一富，但不清高，丙戊生寅，或丙底坐寅，有一二者，富真贵假，若见癸透，一介寒儒。  
762 或支成水局，不见丙丁者，此乃伤官格，为人清雅，衣禄常盈，但子息艰难耳。  
763 或丙丁太多，名官煞混杂最无良，又怕身轻有损伤，如遇东南二运地，焉能挨得过时光，过于清冷，似有凄凉，柱中一派金水，不入火土之乡，主一生孤贫浪荡，难望有成也。  
764 时日月年  
765 庚庚壬壬  
766 辰申子子 时日月年  
767 癸庚庚辛  
768 未辰子亥 时日月年  
769 戊庚戊乙  
770 寅寅子卯  
771 十二月庚金：  
772 十二月庚金，寒气太重，且多湿泥，愈寒愈冻，先取丙火解冻，次取丁火炼金，甲亦不可少。  
773 丙丁甲透者，即不科甲，亦有恩荣，有丙无丁甲者，富中取贵，有丁甲无丙者，特达才人，有丙丁无甲者，白手成家，刀笔亨通，乏金更美，或支成金局无水，僧道之流。  
774 时日月年  
775 癸庚己庚  
776 未戌丑辰  
777 女命 时日月年  
778 甲庚丁己  
779 申子丑巳  
780 论辛金  
781 正月辛金：  
782 正月辛金，阳气舒而寒未除，不知正月建寅，中有长生之丙，解去寒气，忌甲木司权，辛金失令，取己土为身之本，欲得辛金发现，全赖壬水之功，己壬两透，支见庚制甲，科甲定然，或己土透干，支中有甲，异路恩荣，或己土不全，号曰君臣失势，富贵难全，或有丙火出乾，亦主武学，或见壬，无己庚者，贫贱之徒。  
783 或支成火局，即壬水出乾，不克己土，亦寻常之人，或庚壬两透，破局制火，必为显达之人。  
784 或支成水局，不见丙火，名为金弱沉寒，平常之士，书曰金水性寒寒到底，凄凉难免少年忧，得丙透照暖，反主富贵。  
785 故正月辛金，先己后壬，己为君，庚为佐，如用丙火须参看，用己，火妻土子，用壬，金妻水子。  
786 辛金珠玉，最怕红炉，辛逢卯日，子时，名曰朝阳。  
787 时日月年  
788 己辛庚丙  
789 丑酉寅辰  
790 二月辛金：  
791 二月辛金，阳和之际，壬水为尊，见戊己为病，得甲制伏，则辛金不致埋没，壬水不致混浊，合此者必身入玉堂，故二月庚金，有壬甲透者贵显，不则，乡绅，或壬坐亥支，不见土出，可能入芥，家亦小康，得申中之壬者，异途名望，无壬者常人，其生克之理，与正月辛金皆同。  
792 或壬戊透，甲不出乾，此为病不遇药，平常之人，得乙破戊，颇有衣衿，但假名假利，刻薄乖张。  
793 或一派壬水汪洋，名金水淘洗太过，不得中和，略有衣食，全无作为，如壬水重重，得戊反吉。  
794 或支成木局，泄尽壬水，有庚富贵，无庚平人。  
795 或支成火局，名官印相争，金水两伤，下流之格，得二壬出制，富贵反奇。  
796 辛金生于春季，一派壬水，而无丙水，即能显达，家无宿舂，得壬丙齐透，方许大富大贵。  
797 时日月年  
798 甲辛己乙  
799 午酉卯卯 时日月年  
800 丙辛己乙  
801 申卯卯酉  
802 时日月年  
803 己辛丁己  
804 亥巳卯未 时日月年  
805 己辛丁甲  
806 亥未卯午 时日月年  
807 壬辛癸壬  
808 辰卯卯子  
809 三月辛金：  
810 三月辛金，戊土司令，辛承正气，母旺子相，先壬后甲，壬甲两透，富贵必然，壬透甲藏，廪贡不失，甲透壬藏，富贵可云，壬甲皆无，平常之格。  
811 所忌者丙贪合也，如月时皆丙，名为争合，主慷慨风流，交四海，若癸出乾制丙，可许采芹，或支坐亥子之乡，支又见申，即非玉堂，亦必高增禄位，若戊出乾制水，不见甲乙，清闲之人。  
812 又或支见四库，名土厚埋金，不见甲制，愚顽之辈。  
813 或四柱火多，无水制伏，名火土杂乱，主作缁衣，见癸可解。  
814 或比劫重重，壬癸浅弱，主夭，有甲出乾，则贵，然无庚制方妙。  
815 四月辛金：  
816 四月辛金，时道首夏，忌丙火之燥烈，喜壬水之洗淘，支成金局，水透出乾，有木制戊，名一清澈底，科甲功名，癸透壬藏，富真贵假，若壬癸皆藏，戊己亦藏，略富，若壬癸俱无，反见火出，必主鳏独。  
817 或支成火局，有制者吉，无制者凶，凡火旺无水，取土泄之。  
818 若壬水藏亥，戊不出乾，亦主上达，有戊常人，有一甲透，衣禄可求，若有甲无壬癸者，富贵虚浮，所谓羊质虎皮是也。  
819 壬，癸，甲，三者全无，又不合格，斯为下品。  
820 时日月年  
821 乙辛辛乙  
822 未亥巳未  
823 五月辛金：  
824 五月辛金，丁火司权，辛金失令，阴柔之极，不宜煆炼，须己壬兼用，何也，己为泥沙，壬为湖海，己无壬不湿，辛无己不生，故壬己并用，无壬，癸亦可用，但癸力小，或支成火局，即重见癸出，亦不济，得壬透破火方可，必主生员，若无壬，癸见戊，虽有午宫己土，燥泥成灰，金必煆熔，反遭埋没，必为僧道，有一二重比肩，不致孤独。  
825 五月辛金，壬，癸，己，三者皆用。  
826 或壬己两透，支见癸水，不冲，定主显达，即己藏支，亦有廪贡，或无壬有己，须得异途，或癸出有庚，必主衣锦，叨受恩荣，若水土多者，见甲方妙。  
827 庚辛生于夏月，要壬癸得地，若木多火多，不见金水，逢金水运必败。  
828 时日月年  
829 壬辛甲丙  
830 辰亥午子  
831 六月辛金：  
832 六月辛金，己土当权，辅助太多，恐掩金光，先用壬水，取庚佐之，壬庚两透，科甲功名，即不出乾，藏支得所，亦有荣华，但忌戊出，得甲制之，方吉，甲须隔位，恐贪己合，反掩金光，又寒壬水之流，下贱之格，又忌庚出制甲，或只有未中一己，见子壬水，又为湿泥，不可见甲，甲出，反作平人，总以一壬一己，见庚无甲，方妙，与五月用己壬同。  
833 或丁乙出乾，又有庚壬者，显贵，无壬者，否，或支成木局，得壬透，又有庚金发水之源，可云富贵。  
834 时日月年  
835 甲辛丁壬  
836 午丑未辰 时日月年  
837 丁辛辛甲  
838 酉未未寅  
839 七月辛金：  
840 七月辛金，值庚司令，不旺自旺，且壬水居申，四柱不见戊土，胎元戊藏申内，为壬岸，人命得此，为官清正，但不富耳。  
841 或有土无甲，为有病无药，常人，有甲者，衣衿可望。  
842 或四柱金多，宜水泄之，若一金水，得一戊土，反为辛用，又宜甲制，自然富贵。  
843 或干支水多，重见戊土，逢生得位，福寿之造。  
844 七月辛金，壬不在多，故书曰，水浅金多，号曰体全之象，壬水为尊，甲戊酌用可也，癸水不可为用。  
845 时日月年  
846 癸辛壬甲  
847 巳卯申午  
848 八月辛金：  
849 八月辛金，当权得令，旺之极矣，专用壬水淘洗，故云金见水以流通，如见戊己，则生扶太过，故以土为病，见甲制土，方妙，无戊，不宜用甲。  
850 或四柱一点壬水，甲多泄水，此为用神无力，奸诈之徒，得庚制者，反主仁义，或三点辛金，一重壬水，多见甲木，有庚透者，主大富贵，不见丁为美，若见一丁，此人风雅清高，衣食饶裕而已。  
851 或一二比肩，壬甲皆一，无庚出乾，亦有恩荣。  
852 若二三比肩，一点壬水，戊土多见，此为土厚埋金，此人愚懦，见一甲出，必为创立之人。  
853 或一派辛金，一位壬水，无庚杂乱，又主富中取贵。  
854 或一派壬水泄金，无戊出制，为沙水同流，主奔波贫苦，若得支见一戊止流，其人颇有才略，艺术过人。  
855 或支成金局，干见比肩，无壬淘洗，此宜用丁，无丁必主凶顽无赖，若得一壬高透，以泄群金，又名一清到底，定有治国之材。  
856 或支成金局，戊己透干，壬透无火，名白虎格，运行西北，富贵大显，子息艰难，或透丙火，虽有壬出，亦属平庸。  
857 或一二辛金，一派己土，定为僧道，或乾透己土，支见庚甲，一生安闲。  
858 或一派乙木，不见庚壬，为才多身弱，一见庚制，富贵可期。  
859 金生秋月土重，贫无寸铁，六辛日透戊子时，运喜西方，阴若朝阳，切忌丙丁离位，庚辛局全巳酉丑，位重权高。  
860 时日月年  
861 己辛癸己  
862 亥未酉酉 时日月年  
863 丙辛己丁  
864 申酉酉酉 时日月年  
865 壬辛己丁  
866 辰亥酉卯  
867 九月辛金：  
868 九月辛金，成土司令，母旺子相，须甲疏土，壬泄旺金，先壬后甲，壬甲两透，桃洞之仙，或壬透甲藏，又见者，平人，甲透，壬藏，戊在支内，异途之仕。  
869 或辛日甲月，壬水在支，有庚自能去浊留清，秋闻一榜，若戊戌月，即有甲在支亦否。  
870 总之土太多，甲不出乾，莫问功名，一壬出，洗土助甲，虽不发达，富而可求。  
871 或土多无壬甲，时月多透丙辛者，略贵，加以辰字在支，则荣显莫及。  
872 或木多土厚，无水者常人，或干上重见癸水，虽无淘洗之功，颇有清金之用，此命主富，辛苦。  
873 或己透无壬有癸，亦能滋生金力，衣衿之贵，但恐己多，不免浊富。  
874 九月辛金，火土为病，水木为药。  
875 时日月年  
876 壬辛戊丙  
877 辰未戌戌 时日月年  
878 戊辛壬戊  
879 子酉戌戌 时日月年  
880 丁辛戊丙  
881 酉未戌戌  
882 十月辛金：  
883 十月辛金，时值小阳，阳渐升，寒气将降，先用壬水，次取丙火，壬丙两透，金榜题名，何也，盖辛金有壬水丙火，名金白水清，又在亥月故发。  
884 丙透壬藏，采芹之造，丙藏壬透，富有千金，壬丙在支，聪明之士。  
885 戊壬存柱，积蓄之人，或壬多无戊，名辛水汪洋，反成贫贱，戊多壬少，又主成名。  
886 或甲多戊少，因艺术而蓄金。  
887 若己多有戊，壬水被困，金被埋，不过诚实之人，或壬癸多无戊丙者，劳碌辛苦，十月辛金，先壬后丙，馀皆参用。  
888 十一月辛金：  
889 十一月辛金，癸水司令，为寒冬雨露，切忌癸出冻金，而困丙火，壬丙两透，不见戊癸，衣锦腰金，即壬藏丙透，一榜堪图。  
890 或壬多有戊，丙甲出乾者，青云之客，若壬多无戊丙者，泄金太过，定主寒儒，或壬多，甲乙重重，无丙火者，贫寒。  
891 或支成水局，癸水出乾，有二戊制者，富贵恩荣，无戊者常人。  
892 或支见亥子丑，乾出比劫，无丙，名润下格，富贵双全，运喜西北，若无庚辛，又出甲乙，无戊丙者，必主僧道。  
893 或支成木局，有丁出乾，又见戊者，功名特达，冬月辛金，须丙温暖，方妙。  
894 十二月辛金：  
895 十二月辛金，寒冻之极，先丙后壬，炳不能解冻，无壬不能洗淘，丙壬两透，金马玉堂之客，壬丙俱藏，游庠食　之人，有丙无壬，富真贵假，有壬乏丙，贱而且贫，或丙多，无壬，有癸，市中贸易之流。  
896 或水多，有戊己出乾，又有丙丁，必主衣食充盈，一生安乐，十二月辛金，丙先壬后，戊己次之。  
897 时日月年  
898 戊辛己乙  
899 子丑丑丑 时日月年  
900 戊辛癸丁  
901 子卯丑丑 时日月年  
902 丁辛己乙  
903 酉未丑卯 时日月年  
904 己辛丁甲  
905 亥卯丑申  
906 论水  
907 天倾西北，亥为出水之方，地陷东南，辰为纳水之府，逆流到申而作声，故水不西流，水性润下，顺则有容，顺行十二神，顺也，主有度量，有吉神扶助，乃贵格，逆则有声，逆行十二神，逆也，入格者，主清贵，有声誉，忌刑冲，则横流，爱自死自绝，则吉。  
908 水不绝源，仗金生而流远，水流泛滥，赖土克以堤防，水火均，则合既济之美，水土混，则有浊源之凶，四时皆忌火多，则水受渴，忌见土重，则水不流，忌见金死，金死则水困，忌见木旺，木旺则水死，沈芝云，水命动摇，多主浊滥，女人尤忌之，口诀云，阳水身弱，穷，阴水身弱，主贵。  
909 春月之水：  
910 生于春月，性滥滔淫，再逢水助，必有崩堤之势，若加土盛，则无泛涨之忧，喜金生扶，不宜金盛，欲火既济，不要火多，见木而可施功，无土仍愁散漫。  
911 夏月之水：  
912 夏月之水，执性归源，时当涸际，欲得比肩，喜金生而助体，忌火旺而福乾，木盛则盗其气，土旺则制其流。  
913 秋月之水：  
914 秋月之水，母旺子相，表里晶莹，得金助则清澄，逢土旺而混浊，火多而财盛，木重而子荣，重重见水，增其泛滥之忧，叠叠逢土，始得清平之意。  
915 冬月之水：  
916 冬月之水，司令当权，遇火，则增暖除寒，见土，则形藏归化，金多，反曰无义，木盛，是谓有情，土太过，势成涸辙，水泛滥，喜土堤防。  
917 论壬水  
918 正月壬水：  
919 正月壬水，汪洋之象，能并百川之流，然水性柔弱，宜用庚金之源，庶不致汪洋无度，有庚丙戊三者齐透，科甲功名，或庚戊藏支，丙坐寅支者，亦有恩诰，即一庚透，贡监有之。  
920 凡壬日无比肩羊刃者，不必用戊，专用庚金，以丙为佐。  
921 或见比劫，又有庚辛，此弱极复旺，又宜制伏，成透，可云科甲，戊藏，则是秀才，然必丙透不合，为妙。  
922 或支见多戊，又有甲出乾，名一将当关，群邪自伏，主光明磊落，名重百寮。  
923 或支成火局，借不逢时，主名利皆虚，文章骇俗。  
924 用庚者，土妻金子，用丙者，木妻火子，用戊者，火妻土子。  
925 时日月年  
926 庚壬丙己  
927 子辰寅巳  
928 二月壬水：  
929 二月壬水，寒气初除，有并流之象，不用丙暖，专取戊土辛金，二月壬水，先戊后辛，庚金次之。  
930 戊辛两透，雁塔题名，戊透辛藏，亦有恩诰，或戊辛不透，有庚出乾者，主富。  
931 或支成木局，有庚透者，金榜题名，在水，者异途之任。  
932 或木出火多，名木盛火炎，须比肩羊刃，尤宜水透，富贵恩荣，乏水者则否。  
933 或比肩重重，又须戊土，书曰，土止流水福寿全，若戊不见，名水泛木浮，一生辛苦，再行水运，落水身亡。  
934 或甲乙重重无比肩者，此依人度日，全无作为，若见庚辛，饥寒可免。  
935 三月壬水：  
936 三月壬水，戊土司权，死有推山塞海之患，先用甲疏季土，次取庚金。  
937 甲庚俱透，科甲定然，甲透庚藏，修齐品格，甲藏有根，可云俊秀，有癸滋甲，必主乾城，独甲藏支，必富，独庚在柱，常人，无甲，刚暴之徒，乏庚，愚顽之辈。  
938 或时乾透丁者，此为化合，助火而不助水，见丁未一理。  
939 或支成四库，乏甲者，名杀重身轻，终身有损。  
940 凡水旺多见庚金者，乃无用之人，须丙制之方妙。  
941 时日月年  
942 甲壬甲壬  
943 辰辰辰申  
944 四月壬水：  
945 四月壬水，丙火司权，水弱极矣，专取壬水比肩为助，次取辛金发源，且暗合丙火，庚金为佐。  
946 壬辛两透，金榜有名，或癸辛两出，加以甲透，亦主异路之荣，无甲者，富贵门下之客。  
947 如无壬，木少火多者，又作弃命从才格，因妻致富，癸透者残疾。  
948 或四柱多金得地，则弱极复强，须用巳中戊土，亦主名利双全，或异途之贵，若见一甲藏寅，与己相刑，主有暗疾，名利皆虚，不能创立。  
949 或多甲乙，有庚出乾者，贵，无庚者否。  
950 或支成水局，大贵。  
951 时日月年  
952 乙壬乙壬  
953 巳午巳寅 时日月年  
954 乙壬乙壬  
955 巳申巳午 时日月年  
956 壬壬癸丙  
957 寅辰巳辰  
958 五月壬水：  
959 五月壬水，丁旺壬弱，取癸为用，取庚为佐，无庚不能发水，无癸不能伤丁，五月壬水，辛癸亦可参用，其理与四月皆同。  
960 庚癸两透，科甲必然，庚壬两透，官居极品，有庚无壬癸者，常人。  
961 或支成火局，全无金水，名才多身弱，富屋贫人，若又甲乙多者，僧道之命。  
962 时日月年  
963 辛壬壬庚  
964 亥寅午午 时日月年  
965 甲壬丙丁  
966 辰寅午酉  
967 六月壬水：  
968 六月壬水，己土当权，丁火退气，先用辛金癸水，次用甲木劈土，六月壬水，先辛后甲，次取癸水。  
969 辛甲两透，富贵清高，甲藏辛透，贡监生员，辛藏甲透，异途武职，甲壬两透，无伤，有治国之贵，即甲藏壬出无破，是拾芥之才，或支多土火，又只清贫。  
970 或一派己土，此假从杀格，为人奸诈，且主孤贫，得甲乙出制可救，凡土居生旺之地，须用木制方妙。  
971 或支成木局，泄水太过，当用金水为贵，以金为妻，水为子。  
972 七月壬水：  
973 七月壬水，庚金司令，壬得申之长生，源流自远，转弱为强，专用戊土，次取丁火佐戊制庚，但用辰戌之戊，不用申中受病之戊，戊丁俱透，科甲生员，戊透天干，丁藏午戌，恩封可待，特忌戊癸化合，即支见寅戌，年出丁火，可许衣衿，或丁戊两藏，富中取贵。  
974 或四柱多壬戊又透干，名假杀化权，阆苑之仙，支中见甲，亦不忌也，但太多者，常人，有庚居申，颇有衣禄。  
975 或戊多而透，得一甲制，略贵，无甲常人，或一派甲木，又见火多，无庚出者，别祖离乡，随缘度日，盖申中之庚，不能救也。  
976 七月壬水，栽用戊土，丁火为佐。  
977 时日月年  
978 壬壬庚戊  
979 寅辰申寅 时日月年  
980 丙壬戊丁  
981 午辰申亥 时日月年  
982 辛壬庚癸  
983 亥辰申酉  
984 八月壬水：  
985 八月壬水，辛金司权，正金白水清，忌戊土为病，专用甲木，甲木一透制戊，壬水澈底澄清，名高翰苑，若甲出时干，功名显达，设见庚破，又属常人，即甲藏支，无庚，秀才可许。  
986 或天干有壬，支见申亥，此非用甲，戊土作用，亥虽有甲，又有申中之金制甲，秀才一定，且富足多才。  
987 或无戊，多金水者，主人清才浊，困苦寒儒。  
988 无甲用金，发水之源，名独水三犯庚辛，号曰体全之象。  
989 八月壬水，栽用甲木，庚金次之，用甲者，水妻木子。  
990 时日月年  
991 壬壬丁辛  
992 寅辰酉酉 时日月年  
993 庚壬己壬  
994 戌子酉子 时日月年  
995 己壬丁丙  
996 酉子酉子 时日月年  
997 甲壬乙庚  
998 辰子酉午  
999 九月壬水：  
1000 九月壬水进气，其性将厚，若一派壬水，见一甲，制戌中之戊，戊又出乾，斯用丙火，此格清贵极矣，正合一将当关，群邪自伏，或不见丙戊，亦不为妙。  
1001 或一派戊土，无一己庚杂乱，得一甲透时干，玉堂清贵，即甲透月上，亦主科甲，若支藏己土，一榜可图，或庚乏丁，贫贱之人。  
1002 或丁透见甲，略贵。  
1003 或水多乏丙者，又用戊土，常人。  
1004 九月壬水，栽用甲木，次用丙火，用土者，火妻土子。  
1005 时日月年  
1006 辛壬戊两  
1007 丑戌戌寅 时日月年  
1008 甲壬戊辛  
1009 辰戌戌丑  
1010 十月壬水：  
1011 十月壬水司权，至旺之极，取戊为用，若生辰日乾，又见辰时，必须戊透，又须庚制甲，不伤戊土，戊庚两全，定主登科及第，，位显权高，或甲出制戊，不见庚救者，断之困穷，戊藏无制，可许生员，或戊庚两透无甲者，亦主荣显。  
1012 或支木局，有甲乙出乾，得庚透者，富贵，无庚者，平常。  
1013 或支成水局，不见戊己，名润下格，运行西北，大富贵，行东南者，必危。  
1014 或丙戊两透，行火土运，名利双全，或有丙无戊，可云衣禄，有戊无丙，难许推盈，十月壬水，专用戊丙，次取庚金。  
1015 时日月年  
1016 庚壬丁庚  
1017 戌戌亥子 时日月年  
1018 辛壬辛壬  
1019 亥子亥申  
1020 十一月壬水：  
1021 十一月壬水，阳刃帮身，较前更旺，先取戊土，次用丙火，丙戊两透，富贵荣华，有戊无丙，略可言富，有丙无戊，好谋无成。  
1022 或支成水局，丙不出乾，即有戊土，亦系庸人，或丙透得所，即戊藏支，亦可显达，须运得用方妙。  
1023 或支成火局，一富而已。  
1024 或比见月时，年见丁火，平常之辈，支成四库，富贵中人，或丁出时干，名为争合，主名利难成。  
1025 或壬子日，丁未时，虽不能科甲，亦有恩荣，何也，盖用子中癸水为宫，号曰用神得地，亦主荣华。  
1026 十一月壬水，丙戊并用。  
1027 时日月年  
1028 壬壬壬壬  
1029 寅寅子寅 时日月年  
1030 甲壬壬壬  
1031 辰子子子  
1032 十二月壬水：  
1033 十二月壬水，旺极复衰，何也，上半月癸辛主事，故旺，专用丙火，下半月己土主事，故衰，亦用丙火，甲木佐之。  
1034 有丙解冻，名利双全，丙透甲出，科甲之贵，然四柱无壬，方妙，无丙，单寒之士。  
1035 或四柱多壬，戊透制之，衣衿可望。  
1036 或丁出时干，化合成木，月乾又见丁火，无癸破格，亦主富贵。  
1037 或支成金局，不见丙丁，名金寒水冷，一世孤贫，见火略可，即丙透遇辛，亦不为妙，见丁颇吉。  
1038 腊月壬水，先取丙火，丁甲为佐，故水冷金寒爱丙丁，用火者，木妻火子。  
1039 水旺居垣须有智，水土混杂必愚顽，壬癸路经南域，主健，富贵堪图，又云，惟有水木伤官格，才官相见始为欢。  
1040 论癸水  
1041 正月癸水：  
1042 正月癸水，值三阳之后，雨露之精，其性至柔，先用辛金，生癸水之源，次用丙火照暖，名阴阳和合，万物发生，辛丙两透，金榜有名。  
1043 或支成火局，辛金受伤，有壬出救者，富贵，无壬者，贫穷，或丙出天干，辛在酉丑，亦有衣衿，若辛丙皆无，贫寒下格，或辛透丙藏，恩荣之造，丙辛在柱，以富得官。  
1044 或戊透月上，坐辰时，不见比劫，丙丁出乾，此为化合，定主腰金，见刑冲，则否。  
1045 或支成水局，宜有丙透，无壬者，衣禄不少，若见丙火重重，又作贵推。  
1046 正月癸水，辛金为主，庚金次之，丙亦可少，若无庚辛，虽有丙火，无用之人，或火多土多，残疾不免。  
1047 用辛者，土妻金子。  
1048 二月癸水：  
1049 二月葵水，不刚不柔，乙木司令，泄弱元神，专用庚金为用，辛金次之，庚辛俱透，无丁出乾者，贵由科甲，无庚辛者常人。  
1050 或庚透辛藏，荣封有准，庚藏辛透，亦有衣衿，庚辛两藏，富中取贵，或刀笔扬名，或庚辛重见，有己丁出乾者亦贵。  
1051 或支成木局，月时又见木者，为泄水太过，定主贫困多灾，即运入西方，亦属无用。  
1052 时日月年  
1053 癸癸癸丁  
1054 丑亥卯未 时日月年  
1055 癸癸癸丁  
1056 丑卯卯亥 时日月年  
1057 庚癸己庚  
1058 申酉卯子  
1059 三月癸水：  
1060 三月癸水，要分清明谷雨，清明后，火气未炽，专用丙火，为阴阳合谐，谷雨后，虽用丙火，尚宜辛甲佐之，如辛卯，壬辰，癸未，丙辰，生上半月，用丙火，显达，生下半月，必无伤辛金癸水，方妙，然丙亦不可少，用丙，木妻水子。  
1061 三月癸水，从化者多，得化者荣禄，不化者平常。  
1062 或支成水局，又见己土，无木，乃假杀格，有甲出者，常人。  
1063 或支坐四库，又得甲透，可谓显达名扬，无甲者僧道孤苦。  
1064 或支成木局，无金，名伤官生才格，主聪明博学，衣禄充饶。  
1065 三月癸水，辛甲皆酌用，下半月，土妻金子。  
1066 时日月年  
1067 辛癸甲丁  
1068 酉亥辰酉 时日月年  
1069 甲癸壬丙  
1070 寅巳辰寅 时日月年  
1071 辛癸丙戊  
1072 酉丑辰午 时日月年  
1073 丙癸壬丙  
1074 辰丑辰寅  
1075 四月癸水：  
1076 四月癸水，喜辛金为用，无辛用庚，若辛高透，不见丁火，加以壬透，主科名荣贵，声播四夷，若有丁破格，贫无立锥，有壬可免，辛藏无丁，贡监衣衿。  
1077 或一派火土乏辛，即有巳庚，亦不能生水，又无比肩羊刃，必至熬乾癸水，损日无疑，艾壬两透，泄制火土，名劫印化晋，极贵之造，有丁见乾者，则否，如有庚无壬，亦无丁破金者，堪入儒林，有庚无辛者，异路功名，总之四月癸水，专用辛金方妙。  
1078 五月癸水：  
1079 五月癸水，至弱无根，必须庚辛为生身之本，但丁火司权，金难敌火，安能滋养癸水，宜见比劫，方得辛金之用，五月癸水，庚辛壬参酌并用可也。  
1080 如庚辛透干，又见壬癸者，定主锺鼎名家，或有金透，支见申子辰者，亦主金榜挂名，或无水出乾，支只一水，虽有庚辛，一富之造，故曰，水源会，富重贵轻，又曰，金水会夏天，富贵永无边，运行火土地，快乐似神仙。  
1081 或支成炎局，无壬出乾，定主僧道，或二壬一庚同透，衣锦腰金。  
1082 或一派己土，无甲出制，此作从杀而论，又主大贵，凡从杀者，切不可破格方吉。  
1083 六月癸水：  
1084 六月癸水，有上下月之分，下半月庚辛有气，上半月庚辛休囚，凡六癸日，多不验者，何也，俗士不知此理，因未中有乙巳同宫，破而不破，故癸水不能从杀，所以专用庚辛，如上半月金神衰弱，火气炎烈，宜比劫助身，可云富贵，与五月一理，下半月庚辛有气，即无比劫亦可，又忌丁透，即丁在支亦不吉，其生克制化，与五月略同。  
1085 时日月年  
1086 庚癸癸乙  
1087 申未未酉 时日月年  
1088 丙癸辛己  
1089 辰未未未  
1090 七月癸水：  
1091 七月癸水，正母旺子相之时，癸虽死申，殊不知申中有庚生之，名死处逢生，弱中复强，即运行西北，亦不死也，但庚司令，刚锐极矣，必取丁火为用，或丁透有甲，名有焰之火，必主科甲，或丁透无甲，又无壬癸，即有一二庚金，亦有生监，有二丁更妙，或金多乏丁制者，贫困之人。  
1092 或一丁坐午，名独才格，主金玉满堂，富中取贵，若在未戌，则是常人，或柱见二戌二未，又得丙丁藏支，干见甲出，无水，亦作富贵而推。  
1093 时日月年  
1094 甲癸戊丁  
1095 寅卯申酉 时日月年  
1096 乙癸庚戊  
1097 卯未申午 时日月年  
1098 辛癸丙辛  
1099 酉酉申酉  
1100 八月癸水：  
1101 八月癸水，辛金虚灵，非顽金可比，正金白水清，故取辛金为用，丙火佐之，名水暖金温，如丙与辛隔位同透，主科甲功名，或丙透辛藏，一榜之士，或土多克水，生意中心，八月癸水，丙辛怕用。  
1102 时日月年  
1103 丙癸乙庚  
1104 辰亥酉寅 时日月年  
1105 癸癸丁辛  
1106 亥巳酉酉  
1107 九月癸水：  
1108 九月癸水，失令无根，戊土司权，克制太过，专用辛金发水之源，要比肩滋甲制戊方妙。  
1109 或辛甲两透，支见子癸，定主平步青云，或癸甲两透，富贵成名，或有甲辛无癸者，亦有恩封，或有甲癸无辛者，富大贵小，有甲无癸辛者，常人，二者俱无，贫贱之格。  
1110 或有甲见壬者，颇许衣衿。  
1111 九月癸水，辛甲并用。  
1112 时日月年  
1113 甲癸丙癸  
1114 寅卯戌亥 时日月年  
1115 癸癸庚壬  
1116 亥丑戌辰  
1117 十月癸水：  
1118 十月癸水，旺中有弱，何也，因亥摇木，泄散元神，宜用庚辛为妙，得庚辛两透，不见丁伤者，功名有准。  
1119 或支成木局，有丁出乾，为木旺火相，制住庚辛不生水，必主清寒，或成木局，干见丙丁，异路之荣。  
1120 或一派壬水，不见戊制，名冬水汪洋，奔波到老，若得戊透，清贵堪夸。  
1121 或一派庚辛，得丁出制，主名利双全，若不见丁，又主贫薄。  
1122 或四柱火多，名才多身弱，富屋贫人。  
1123 时日月年  
1124 癸癸癸癸  
1125 亥丑亥卯 时日月年  
1126 壬癸辛壬  
1127 子亥亥申  
1128 十一月癸水：  
1129 十一月癸水，值冰冻之时，金水无交欢之象，专用丙火解冻，庶不致成冰，又要辛金滋扶，无丙有辛，不妙，凡冬季癸水，有丙透解冻，则金温水暖，两两相生，要不见壬透，自然登科及第，紫诰金章。  
1130 或一派壬水，无丙出乾，寒困之士，一派癸水，孤贱之流，或支成水局，得丙火重出乾者，又主蟒袍玉带之荣。  
1131 或支成金局，丙火无踪者，芒鞋革履之流。  
1132 如辛年，丙月，癸日，有火者，主恩荣宠锡，绕膝芝兰，无火者，损资得贵，位重当朝。  
1133 或一派戊己，名杀重身轻，非贫即夭。  
1134 用火者，木妻火子，用辛者，土妻金子。  
1135 十二月癸水：  
1136 十二月癸水，寒极成冰，万物不能舒泰，宜丙火解冻，或丙透年时，加以壬透，支中多戊，名水辅阳光，主显达名臣，无戊者，异途之职，若有丙无壬，黉门之客，有壬无丙，戊又出乾者，皂隶之流。  
1137 或支见子丑，比肩出乾，即有丙透，不能解冻，此属平常，或无癸水，有辛与合，亦不为美，有丁出，颇吉。  
1138 或一片癸己会党，年透丁火，名雪后灯光，夜生者贵，日生者否，若无丁火，又主孤贫。  
1139 或支成水局，无丙者，四海为家，一生劳苦。  
1140 或支成火局，有庚辛透者，衣食充足，无金出，孤苦零丁。  
1141 或支成金局，丙透得地，名金温水暖，彼此相生，定许光大门闾，声驰翰苑，乏丙者，即文章骇世，总为孙山。  
1142 或支成木局，泄水太过，主残病呻吟，得金出乾辅救，技艺之流。  
1143 凡冬月用丙，须丙火得地方妙，不然，即重重丙火出乾，安能轻许富贵哉。